<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-05-LUK-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Phia sikini nubungeri Yesus mipto yubu nebogha</div></div>
<div class="r"><div id="r1">(<span class="reflink"><a href="kkl-03-MAT-004.html#v1">Matius 4:1-11</a></span>; <span class="reflink"><a href="kkl-04-MRK-001.html#v12">Markus 1:12-13</a></span>)</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Yesus mag Yordan inaag anekoa laploa palamog abeneko Allah Eldamne Yame Walingeri seneragna Yesusti wanaag to'opto taogti, Yesus poa lebogti, pai aldesag poa piog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Poa piogpa, pai aldesag wamogpa, anekoa phia sikini nubungeri ik teng nhon epto naualbareap mipna miplamog. Ik teng nhon epto naulbare miplamog abeneko pere, Yesus sa'a-sa'a ten koma wamogti, komoptop sum eneko kwaneng yo uaog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kwaneng yo uaogpa, phia sikini nubunge nenekori elag yubu lelamogti, “Anna sik uro Allah Elme wamlam tanena kirik aneag, ‘Kwaneng roti tae,’ semendi tululam,” seog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene seogpa, Yesusti samoro ambarelamogti, “Allahri yubu mome toro pairop momeag wamlangena, ‘Nimi wamnep nena kwaneng roti tendi mo kamag wamnep kom,’ aro mome toro pibog,” seog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene aro ambarogpa, phia sikini nenekori Yesus poa lebogti, alikinag poa waelbaog. Poa waelbaogti, hengom sel agha ulamoghag agha phia anekori mog so'oag nimi ni saelba uhirop nimiap, sin umag wamek nimi taneko, “Tiplengkalulam,” aro lag nembarog.<span id="bookmarks5"></span> <a id="v6"></a><span class="v">6-7</span><span class="vsp">&nbsp;</span>Lag nembarogti, phia sikini nenekori Yesusag yubu lelamogti, “Nia mangkina tiplengkalamne na saeag taogpa, saelba ulamsin. Nari nimi etneag, ‘Tatnun,’ sembane tanena, hae nari tatnep. Ane sembe nia andi haingdi tiplengkalamne, as mog so'o saelba uhiroba tanu ubu paiamlangeap, mog so'oag tup taneba wamlangeap, hae an ngai tanep. Ot andi agha nanag omekto u amupto pulingkina kipnemen tanena, ni aneko nari an saeag nembanun,” aro Yesusag ambarog.<span id="bookmarks6-7"></span></div><span id="bookmarks6-7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene seogpa, Yesusti samoro phia anekoag, “Allahri yubu mome toro pairopne wamlange, ‘A'un Saelba Uhiropne Allah aghabog omekto u amupto kiplapmundi, eldi awe mo toro omeklamlulom,’ aro mome toro pibog,” seog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene seogpa, phia sikini nubunge nenekori Yesus enero poa lebogti, as soro kalurop as Yerusalem Allahri Mem Ae imag tubag pailingkina lebogti, Yesusag yubu lelamogti, “Anna sik uro Allah Elme wamlam tanena, anea lopna agha yingkilulam.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allahri Yubu mome toro pairop momeag wamlangena,</div>
<div class="q top-spacing">‘Allahri an wali wapmenne sembe eldi arukna imagnang malaikatag,</div>
<div class="q2">“Wali uro yae paiamlulom,” aro arukahileri pogsilul,’</div>
<div class="p">aro mome tobog.<span id="bookmarks10"></span></div><span id="bookmarks10"></span><a id="v11"></a>
<div class="q2-vv top-spacing"><span class="v">11</span><span class="vsp">&nbsp;</span>‘Sindi sae sang yangaro epkeikpa, kirikti andi yan kuksubaghelul kom,’</div>
<div class="p">aro mome toro pairopne wamla. Ane sembe anea lopna agha yingkilulam,” aro phia sikini nenekori Yesusag ambarog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seogpa, Yesusti samoro yubu lelamogti, “Allahri yubu lelamog nena, ‘A'un Saelba Uhiropne Allahag mipna mipseng kom,’ seog,” aro samoro ambarog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene aro phia sikini nubunge nenekori Yesus mipna pabogti, “Pa'asea sum agha nen mipnun,” aro Yesus laploa piog.<span id="bookmarks13"></span></div>

<div class="s"><div id="s2">Yesus samoro Galilea so'oag yingkina alniro yubu ambarelamsiogha</div></div>
<div class="r"><div id="r2">(<span class="reflink"><a href="kkl-03-MAT-004.html#v12">Matius 4:12-17</a></span>; <span class="reflink"><a href="kkl-04-MRK-001.html#v14">Markus 1:14-15</a></span>)</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Phia sikini nubunge nenekori Yesus laploa piogpa, Allah Yame Walingeri mikipne Yesusag wamogpa, el nen samoro Galilea so'oag yingkina wamog. Wamogti ulamogpa nimiri el sembe yubu lelameka nubu tangto sabo taog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yahudi nimiri Allah yubu lero winirop aeag wa'alamogti, nimi maikno amolamsiogpa, ka'elamek nimi niri, “Wali yubu amolamsil,” aro maiplamek.<span id="bookmarks15"></span></div>

<div class="s"><div id="s3">Nazaret nimiri, “Yesus sembe nu karong,” aro yag lambaeka</div></div>
<div class="r"><div id="r3">(<span class="reflink"><a href="kkl-03-MAT-013.html#v53">Matius 13:53-58</a></span>; <span class="reflink"><a href="kkl-04-MRK-006.html#v1">Markus 6:1-6</a></span>)</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Yesus Galilea so'oag wamogha ik nhon sum el nubu taoghag as Nazaret piog. Piogti wamogpa, Sabat sum taog. Yesusti sop-sop ulamog saog uro, as Nazaret wamog sumene babe Sabat sum taogpa, Allah yubu lero winirop aeag aneko wa'iog. Wa'iogti, “Allah yubu nhon mome kemero lemnun,” aro nimi whingag sekel ingkiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sekogpa mome yae ua urop nimi tanekori Allah yubu silimu tiptopne Yesayari mome toro pairop mome wa'amogtoba aneko Yesus saeag nembaog. Yesus saeag nembaogpa, mome wa'amogtoba sangkaogti ero ibog nena, Yesayari mome toro pibogne kembi agha lelamogti,<span id="bookmarks17"></span></div><span id="bookmarks17"></span><a id="v18"></a>
<div class="q-vv top-spacing"><span class="v">18</span><span class="vsp">&nbsp;</span>“Imap so'oap Saelba Uhiropne Ponekori Yame Walinge nanag mikipne paiamnel.</div>
<div class="q2">Eldi na wepneori,</div>
<div class="q2">‘Sin olog nimi saeagha orog nimiag yubu walinge ambarelamsululam,’</div>
<div class="q3">aro toro sekitneori, Eldi Yame Walinge mikipne nanag paiamnel.</div>
<div class="q">Eldi na poglamneori,</div>
<div class="q2">‘Nimi sae kaupto keleng teptobag tobongohirop nimi sembe, “Sae lopto lambalulom,” aro ambarelamsimendi,</div>
<div class="q2">nimi haing uropne sembe babe, “Haing kwelekae,” aro ambarelamsululam.</div>
<div class="q">Nimi seklem tarapsirop nimi haing sae lopto, “Lambahut,” sululam.<span id="bookmarks18"></span></div><span id="bookmarks18"></span><a id="v19"></a>
<div class="q2-vv"><span class="v">19</span><span class="vsp">&nbsp;</span>Nimi ambarelamsimendi, “Hengkun neneag imap so'oap Saelba Uhiropne ponekori wana waliri nimiag walia uahilul,” sululam,’ aro na pogneo,”</div>
<div class="p">aro mome toro pairopne lebog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Mome toro pairopne neneko lebogti, nen wa'amogto yae ua urop nimi tanekoag tatsiogti pukog. Tare agha pukogpa, Allah yubu lero winirop aeag wamek nimi tanekori elag aghabog tilamlobek.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Tilamlobekpa nimi taneko ambarelamsiogti, “Sumene mome toro pairop yubu lilim ka'ebalomne neneag agha toro sunup tal,” seog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>“Sunup tal,” seogpa nimiri ka'ebaek nimi niri, “Yubu kiki lelamlange wana wali sirik uro ambarelamsil,” aro lo'om seekti, wali aro lelamekti, “Elna Yusup elme kom te?” aro wene alamek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene alamekpa, eldi sinag yubu lelamogti, “A'undi nanag sunumna sunurop yubu ene nanag leplulom. ‘An nimi whesinne wamlam tanena, andamne wali nenep talulam. Andi as Kapernaum wamoma, “Mane agha ual,” senenne ulamomne nuri ka'elamap. As Kapernaum ulamoma saog uro anenge asag anea babe ualulam,’ aro leplulom,” seog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Nen tipto lelamogti, “Nari a'unag yubu sikne agha ambarelamsin nena, Allah yubu silimu tiptopne elenge asag nimiri el toro kiplamang kom.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nari a'unag lemnuanne nene sikne agha lemnuan. Samen Allah yubu silimu tiptopne Elia poneko wamoghag kelabo kaldam kelabo maikno Israel wamek. Wamekpa mag imag agha kulukul ananne im lebogpa, hengkun wilindiap wal no'opbareap mag kulukulan koma wamog. Israel mog so'o niag kwaneng yo waelbaog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Israel kaldam kelabo maikno wamek aghana, Allahri Elia poghogne kaldam kel nhon, as Sarfat Sidon so'oag wamog kel enekoag poghog. Allahri Elia poneko Israel kaldam kelaboag poghog kom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Amik sum babe, Elisa Allah yubu silimu tiptopne wamog ko'o enekoag Israel nimi agha kon tena polorop nimi maikno wamek aghana, Elisa ponekori ot Yahudi nimi sisa komne Naaman Siriange poneko agha kut nembaog. Israel nimi nhon babe wali nembahiog kom,” aro Yesusti ambatsiog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene seogpa, Yahudi nimiri Allah yubu lero winirop aeag wamek nimi tanekori ka'ebaek abeneko pere, sin ni yo sembaek.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Yo sembaekti, sekom agha lebekti, Yesus as Nazaret anekoa wa'epto poa lambaek. As Nazaret aneko as kongtenag sorop as wamogpa, as Nazaret nimi tanekori, “El yimag anekoa kwerenag wa'epto pelengkaukap,” aro sindi kweren alibag aneko payingkiek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Sin as Nazaret nimiri Yesus wa'epto kweren abolag payingkiek aghana, el sin nusam toman la'imbom agha piog.<span id="bookmarks30"></span></div>

<div class="s"><div id="s4">Yesusti phia yonge nimi kulomag agha yag lambaogha</div></div>
<div class="r"><div id="r4">(<span class="reflink"><a href="kkl-04-MRK-001.html#v21">Markus 1:21-28</a></span>)</div></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>As Nazaret anekoa lambom agha Yesus Galilea so'oag wamog as nhon Kapernaum piog. Piogti sin Yahudi nimiri Allah yubu lerop sum Sabat sum taogpa, sum eneko Yesusti nimi amoro ambarelamsiog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ambarelamsiogpa ka'elamekti, “Yaghe! Eldamne el uropti, mikipneag agha amoro ambarelamsil,” aro lo'om seek.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Allah yubu lero winirop aeag aneko nimi nhon phia yonge el kulomag wamogne nhondi yubu mikip uro haum alamogti,<span id="bookmarks33"></span> <a id="v34"></a><span class="v">34</span><span class="vsp">&nbsp;</span>“Yesus Nazaretne-o! An nunag huahilulam? Nu sembe, ‘Kom nembahinun,’ aro yalam te? Anna etne na el wamna. Anna Allah Eldamneri wepto pogkeogne wamlam!” seog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene seogpa, Yesusti phia yonge anekoag, “Yubu kom tae! Nimi eneag agha lambae!” aro arukaog. “Lambae!” aro arukaogpa, phia yonge nenekori nimi eneko toro sin nimi taneko whingag so'oag pololobogti lambaog. So'oag toboghaogti, lambaog aghana, nimi eneko meneng omna koma ot wali wamog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Wali wamogpa, nimi taneko lo'om seekti, sin mamun yubu lelamekti, “Nimi poneri welaro saog yubu agha ambarelamsil? Eldamne imangapti mikipneag agha phia yonge nimi kulomag wamlange, ‘Lambae,’ aro aruklamsilba, eldi yubu ka'ero lanalamang,” alamek.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Yesus sembe lelamek yubu eneko sabo tangto yabiogpa, Kapernaum mog so'o kanero tala-tala wamek nimiri ka'ebaek.<span id="bookmarks37"></span></div>

<div class="s"><div id="s5">Yesusti nimi maikno wali nembahiogha</div></div>
<div class="r"><div id="r5">(<span class="reflink"><a href="kkl-03-MAT-008.html#v14">Matius 8:14-17</a></span>; <span class="reflink"><a href="kkl-04-MRK-001.html#v29">Markus 1:29-34</a></span>)</div></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Yesus Allah yubu lero winirop aeag aneko laplobi agha, Simondi aeag piog. Piogpa Simon elyamalkel bobo nubu sirik uro naikna naiklamog. Ane sembe Yesusag, “Yeplulam,” aro molbaek.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene seekpa, Yesus kel eneko peramag sekel piogti, “Bobona kom tae,” seogpa bobo naikna eneko orog taog. Orog taogpa, Simon elyamalkel eneko wali taogti, puka yingkina kel enekori sin tena yepto yobarelamsiog.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Heng puruklamogpa, nimi naikna nhon saog nhon saogne naiklamek nimi ni elag poa yalamsiek. Poa yalamsiekpa, Yesusti naiktop nimi payalamsiek nimi niag a'ero-a'ero sae palilamsiogti, wali nenelamsiog.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Nimi maikno wali nenelamsiog nimi agha, phia yonge nimi kulomag agha haum aro lanalamekti, “Anna Allah Elme,” aro Yesusag haum alamek. Phia yonge nimi kulomag wamekne tanekori, “Yesus Allahri wepto poghogne Kristus wamla,” aro el wamekti, yubu lelamek. Phia yonge tanekori lag phoro lelamekne sembe Yesusti karong ane sembe, yubu mikip uro phia tanekoag, “A'un yubu leplulom kom,” aro iriklamsiog.<span id="bookmarks41"></span></div>

<div class="s"><div id="s6">Yesusti Allah yubu lerop ae ubu paiamog aeag agha ambatto poa tongolamsiogha</div></div>
<div class="r"><div id="r6">(<span class="reflink"><a href="kkl-04-MRK-001.html#v35">Markus 1:35-39</a></span>)</div></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Kwelekaogpa heng tingi-tingi yabiogpa, Yesus as enekoag agha as peramag nimi oroghag piog. Nimi oroghag piog aghana, nimi maiknori elamekti, ibekti elag yalamek. Elag yaekti, “Nu laploa pihiseng kom,” aro ulamek.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>“Nu laploa pihiseng kom,” aro ulamek aghana, eldi sinag yubu ambarelamsiogti, “Na pogneonge ponekori, ‘Nimi niag na Allahri Yubu Walinge ambatsululam,’ aro pogneo. Ane sembe, nari yubu walinge Allahri nimi mog so'oag nimi saelba uhiropne sembe ora asag wamang nimiag babe ambarel pihinepneog wamla,” aro ambatsiog.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Ane sembe nimiri Allah yubu lero winirop ae Yudea so'oag ubu paiamog ae tanekoag yubu walinge ambatto poa tongolamsiog.<span id="bookmarks44"></span></div>
</div>
</body>
</html>
