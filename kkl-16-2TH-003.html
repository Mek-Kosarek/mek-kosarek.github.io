<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Tesalonika 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 3 }];
var hasIntro = true;
var baseRef  = "kkl-16-2TH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-15-1TH-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-16-2TH-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Tesalonika&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-17-1TI-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-17-1TI-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nu wilindi nang sembe Allahag molbarelamsululom,” aro mome toro pibogha</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Wene nungkabo, nuri a'un sembe mome komoptopne palilamap nena, nu sembe Allahag molona molbarelamsululom. Allahag molona molbarelamsimun andarina, nu Saelba Uhiropneri yubu elemag sabo tangto pileba, samenag a'un Tesalonika nimiag uro yabiog saog uro wali uro ka'elamikti saelbaukang.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nuri ambarelamsiap yubu neneko nimi niri sik senelamang kom ane sembe, “Salik-malik urop nimi yo nimiri nu yubu nepto opsiikag,” aro nu sembe Allahag molona molbarelamsimun andarina, Allahri nu pelepto yae paiamsilul.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nimi niri sik senelamang kom aghana, nu Saelba Uhiropne ponekoag nuri wana pimnep. Eldi a'un mikip nenelamsileri, yongeri a'un sae kiliro yubu nepsinebag agha eldi yae paiamsileri, a'un taluro pelebahilul.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nuri a'un sembe wanaag sik senelamap nena, nu Saelba Uhiropne ponekoap ma'ap tangtop nimi wamlom. Ane sembe nuri a'unag, “Undo-undo ulamlulom,” aro ambatsibunge sunsunum uro ulamlomdi, amik babe ulamlulom aro a'un sembe el uro wamapti, nu Saelba Uhiropne ponekori saeag palilamsiap.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>“Nu Saelba Uhiropneri a'un yeplamsilenge toman agha Allahri nu o'ona senelamsil saog uro a'undi babe wanaag agha o'ona senel dalamlulom. Apna Kristusti wana khapto ulamog saog uro a'un babe wana khapto wamlulom,” senelamapti a'un sembe nu Saelba Uhiropne ponekoag molbarelamsiap.<span id="bookmarks5"></span></div>

<div class="s"><div id="s2">“Ambengka uro wamna koma sol wali uro awe tolamlulom,” aro wenero ambatsiogha</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Nangkabo, nu Saelba Uhiropne Yesus Kristus siag kekhaekto wamapneag agha nuri a'unag aruktop yubu ambarelamsiapne ane. A'un Yesusag wana palirop nimi a'unkabo tangtop nimi anabiag agha, nimi etne nuri amoro ambatsibu yubu salero ulamang komdi, sol mali uro urop nimi ipsimun tanena, “Sin nimi tanekoap ma'ap tangto wamlulom kom,” aro ambarelamsiap.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nu a'un anabiag wamuburi nuri awe tolamubunge ambengka uro wamna koma sol wali, wali uro tolamubunge a'undi babe ipsilum. Nuri senelamuburi, “Nuri ul piropneag yog nimiri nelepto ul palamukang,” aro ulamubu ane sembe, a'undi babe otsik uro sol wali uro awe tomnepneog wamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nu a'unap wamubungena kwaneng tena mo telolamubu kom. “A'unag ikinne pipsibeag,” aro nuri sinag kweleknag whin seklero, “Yog nimi nuri tenaba sembe yubu nepsukap kom,” aro nuri saeri ero awe tolamubu.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nuri Allah yubu sikne a'unag poa ambatto tongolamsiog ane sembe, nunag kwema ulamsinepne sembe a'unag sunsunum uro molbahinepneog wamog. Nuri a'unag molbahinep aghana, nuri seneragto ulamubungena, “Sindi nu kemelamsiikpa, nuri ul piropneag nelepto ulamukang,” aro ulamubu. Ane sembe a'unag molbahin koma nuri saeri ero awe tolamubu.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nu saeri ero tolamuburi, a'un anabiag wamuburi, a'un sembe yubu sia nhon karepto pibubunge ane. “Nimi etneri awe tomna koma ambengka uro mo wamle tanena, nimi eneko kwaneng telamlul kom,” aro karepto pibubu.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nuri samenag, “Awe weroan kom nimiri kwaneng telamlul kom,” aro karepto pibubu aghana, wene ka'elamapba, a'un anabiag agha nimi etpare wamangdi, awe weroan koma ambengka uro wamang. Nimiri lelamang nena, “Toro kokto ulamangdi, sa'a-sa'a uan koma ulamang aghana, ora nimiri tam ua ulamla tanena, urukag wa'ina salel wa'alamang,” alamangpa ka'elamap.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nuri karepto pibubu saog uro, nen sap sarikto aruktop ambarelamsiap. Nu Saelba Uhiropne Yesus Kristus ponekoap ma'ap tangto wamapneag agha sin awe weroan koma toro kokto wamang nimiag wenelamsiapti, “Sin undop nimi aingnip taikti, awe saeri weroaik taneogna, tenaba telamukang,” aro yubu mikip uro aruklamsiap.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Aghana a'un yog nimi, nungkabo tangtop nimi wamlomne, a'undi nimiag walia ulamlomne, “Sololamnari ta'ap senun,” semban koma nen tipto walia ulamlulom.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Nuri mome toro palilamapne neneag wamlange saelbamlulom. Nimi nhon a'un anabiag agha nuri mome eneko sembe sik sembale komdi, nelebale kom tanena, nimi enekoap sae tiptangto wamlulom kom. “Ali sembaleri, yubu eneko ka'ebalul,” aro a'un togtangto wapmundi, elap sae tiptangto wamseng kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Aghana nimi eneko a'undi aisa nemban koma, “Nungkae Yesusag wana paliropne,” senelapmundi yubu agha wenelamlulom.<span id="bookmarks15"></span></div>

<div class="s"><div id="s3">Paulusti mome komobanebag kiptop yubu mome toro pibogha</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nu Saelba Uhiropneri nu wana aingnilamsilne poneko eldamneri sop-sop a'undi wana babe aingnilamsilul. Wali uro wapmunne babe, eraruk uro wapmunne babe, a'undi wana aingnilamsilul senelamapti, a'un sembe elag molbarelamsiap. A'un Saelba Uhiropne ponekori a'un nhin yae paiamsilul.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Na Paulusti a'un kiplamsin. Yubu abene palilognange na Paulusti kipsirop yubu abene mo saeri toro palilamna. Nari sop-sop mome tolamnange saog uro mome nenneag babe nari sae kekneba na keknel tananne sembe undo palilamna. Ane sembe nimi etneri mome ene kembaikti, “Paulusti tapto mome eneko tobog,” aro el taukang.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>A'un nhin sembe molbarelamsiap nena, “Nu Saelba Uhiropne Yesus Kristus ponekori wana a'unag yorolamsileba, walia ulamsilul,” aro elag molbarelamsiap.</div>
<div class="p">Abenda.<span id="bookmarks18"></span></div>
</div>
</body>
</html>
