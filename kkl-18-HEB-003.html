<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ibrani 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:3 </span><span class=\"ft\">Yubu lilim, “Ae,” seogne ene Ibrani nimiri ka'elamekti, ae soropne sembe babe, ae lomag urop nimiri likna pinepne sembe babe senelamek. Likiptop yubuag agha Allahri nimi wepto, “Namabo taukang,” aro poloro winilamsilne sembe lebog. </span></div>"
};

initFootnotes(footnotes);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-18-HEB-";


</script>
</head>

<body class="browser" dir="LTR">

<div id="content">


<div class="s"><div id="s1">Musa Yesus umag wamogha</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Nangkabo a'un Imagne ponekori nu wepsiogti yopsiog yubuag nelepto sae tiptangtop nimi wamlom. Imagneri Yesus wepto poghogpa, nuri salelamap yubu sikne ene poa yaog. Elna, Memne Allah sembe pairop nimi sikini nubunge saog wamlari, nu yepsinep ane sembe, Elag seneraglamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>El sekirogne ponekoag Yesusti wali neleplamog. Musari babe samenag ae lomag yeptop nimi saog uro awe wali uro tolamog. Wali tolamog saog uro Yesusti babe sol wali uro sikne ulamog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ot Yesusna, Musa phelekto mo paliagne wamla. Ae walinge nhon wamnaba, ae aneko wali senep aghana, ae soropne poneko nen paliag nenero kimnepneog wamla.<span class="footnote selectable" id="F-0"><sup>a</sup></span> Ane saog uro, Musa kimnepne olog umag wamleba, Yesus mo paliag nenero kiplamukapne sunsunum wamla.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nimiri ae ni wamlange nimiri ae soropne wamla. Ot nia mangkina wamlange Allahri sobaogne wamla.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Musa ponekori sol wali uro Allahri ae lom nimi ni sik uro yeplamsiogpa, nuri amik ka'ebanep yubu ene sembe Musari anamag sikne aro lag nembatsiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aghana yandome ngai tandi, ae lom nhon saelbamla saog uro Kristus ponekona nu Allahri ae lom nimi saelbamlange wamla. Nu Allahri ae lom nimi wamap nena, nuri wana awi uro tiro nang-nangaropne log lelem sae limna koma saelbamebeba, Eldi ae lom nimi wamapne lag talul.<span id="bookmarks6"></span></div>

<div class="s"><div id="s2">“Allahri Kristus poghogne wail ibare agha lipseng kom,” aro wembahiogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ane sembe Eldamne Yame Walingeri yubu lelamogne sunsunum uro,</div>
<div class="q top-spacing">“Allahri yubu lilim sumene ka'elapmun tanena,<span id="bookmarks7"></span></div><span id="bookmarks7"></span><a id="v8"></a>
<div class="q2-v"><span class="v">8</span><span class="vsp">&nbsp;</span>a'un samenag pai aldesag wamlumdi,</div>
<div class="q">a'undi wana kas tangom agha Na mipnelumne toman</div>
<div class="q2">Nari yubu ingisaploplum saog uro ka'elopseng kom.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Pai aldesag taneko a'unisagyabori Na sunuro mipneekpa,</div>
<div class="q2">hengkun taibuka taubuka ulamogha teng nhon epto naualbare uro yabalamogpa</div>
<div class="q">Nari ulamsinge ililamek.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ane sembe Nari sin wamek nimi tanekoag wana mali tahiri,</div>
<div class="q2">yubu lelamsiri, ‘Sindi wana sop-sop kiliptangto ekel inaag palamangdi,</div>
<div class="q2">Nari ina yarebatsinne ekon wamang,’ sehi.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ane sembe Nari wana yo senenne agha yubu so'opto salag lelamsiri,</div>
<div class="q2">‘Tektek paptoba Nari sumbatsinneag wa'aikagti,’ sehi,”</div>
<div class="p">aro Yame Walingeri wene seogne mome toro pibog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nangkabo, a'un nimiri wanaag malinge wamleagti, Allah Kamag Uropne ponekoag wana pimna koma wail ibarelapmunag aro yae uptangkamlulom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Aghana “Allahri yubu lilim sumene ka'elapmun,” seogne sunsunum uro ka'elamlom tanena, “Malia uahane,” seneropneri a'un nimi nhon babe kilbahileag aro a'un mamun sop-sop wana mikip neneptangkamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nu samenag alniro wana khapto seneraglamubunge tipto salelamebea kekman komoptop sum tale tanena, Kristusap sae tiptangtop nimi tangkamubunge kekneptalul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yubu lelamog nena,</div>
<div class="q top-spacing">“Allahri yubu lilim sumene ka'elapmun tanena,</div>
<div class="q2">a'undi wana kas tangom agha</div>
<div class="q2">Eldi yubu ingisaploplum saog uro ka'elopseng kom,”</div>
<div class="p">seog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Sindi wana kas tangom agha Allahri yubu ka'elobekti ingisaplobek nimi tanekona, et nimi sembe lebog? Sin nimi tanekona, ot sin Musa ponekori Mesir so'oag agha menangaro pabahiog nimi ni sembe lebog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Et nimiag hengkun taibuka taubuka ulamogha teng nhon epto naualbare uro yabalamogpa, Allahri wana mali talamog? Sin tanekona, malia ulamekti, sindi nong tepto pai aldesag teplalaghek.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Apna et nimi sembe Eldi yubu so'opto salag lelamog nena, “Tektek papsineba Nari sumbatsinneag wa'ukang kom,” aro lebog? Ot Eldi yubu ka'elobek nimi sembe lebog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Wene kemelamap nena, sindi Elag wana palilamek komne sembe wa'inep koma wamek.<span id="bookmarks19"></span></div>
</div>
</body>
</html>
