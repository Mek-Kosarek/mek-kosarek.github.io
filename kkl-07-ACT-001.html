<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:12-13 </span><span class=\"ft\">Yunani yubuag mome toro pibog nena, “Sabat sum paiag ina panne,” mome toro pibog. Samenag Allahri Yahudi nimiag, “Sabat sum awe tolamlulom kom,” aro arukahiogne sunsunum uro nimiri tam karebi agha, “Kilometer nhon ina hae pina mamnep,” seek. Sum eneko pin tanena, pinep aghana, nen samoro yanep kom.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-07-ACT-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Yesusti Wepto Pogsiog Nangdi Ulameka</span></div>
<div class="mt2"><span class="mt2">Sembe Lukasti Mome Toro Pibog Yubu</span></div>
<div class="b"></div>
<div class="b"></div>

<div class="s"><div id="s1">“Allahri Eldamne Yame Walinge tatsilul,” aro Yesusti salag lebogha</div></div><a id="v1"></a>
<div class="m">
<div class="c-drop">1</div> <span class="v">1-2</span><span class="vsp">&nbsp;</span>Teofilus nani, samenag mome pipsinge ane. Yesusti alniro ulamogti, yubu ambarelamsiogti, imag yingkiogpa, ni ulamogne sembe mome toro pipsi. El poneko anam imag yingkin komag Allah Eldamne Yame Walinge elag wamogpa, Yesusti nimi aobare wepsiogti pogsiog. Yesusti wepto pogsiog nang tanekoag, “A'undi nia mangkina undo-undo ulamlulom,” aro arukahiogpa, Allah imagneri kiliro tobogha sembe mome toro pipsi.<span id="bookmarks1-2"></span></div><span id="bookmarks1-2"></span><a id="v3"></a>
<div class="p"><span class="v">3</span><span class="vsp">&nbsp;</span>El obekpa, seklero tebaogti, kamag taogne, “Na kamag wamnange imneikti, ‘Sik uro kamag tao,’ sembaukang,” aro kekneba maikno sin haingag ulamog. Ulamogti Allahri mog so'oag nimi saelba uhiroba sembe ambarelamsiogti, “Naipsabori imnukang,” aro lag tangom tognop tangom alamogha inipna teng nhon epto naualbare taog.<span id="bookmarks3"></span> <a id="v4"></a><span class="v">4-5</span><span class="vsp">&nbsp;</span>Ik nhon sum Yesusti wepsiogti, pogsiog nangap kwaneng nhon telamekti, yubu ambarelamsiogti, “Yohanes ponekori samenag nimi maghag pelengelamsiog aghana, olog wapmunba, Allahri Eldamne Yame Walinge a'unag pelengkipsilul. Ane sembe, Allahri Eldamne Yame Walinge a'unag anam tatsin komag as Yerusalem anea lamba peheng kom. Na Naniri, ‘Tatsinun,’ aro salag lebogne nari ambatsinonge neneko nang-nangaro wamlulom,” aro arukahiog.<span id="bookmarks4-5"></span></div>

<div class="s"><div id="s2">Yesus imag yingkiogha</div></div><span id="bookmarks4-5"></span><a id="v6"></a>
<div class="p"><span class="v">6</span><span class="vsp">&nbsp;</span>Yesusti wepto pogsiog nimi taneko ik nhon sum Yesusap winiro wamekti hailamekti, “Nai nu Saelba Uhiropne wamlam. Samenag Roma nimiri nu saelbamsiek komag wamubu saog uro nu, ‘Israel nimiri mog so'oag wamang nimi sembe yubu sia lero salelamsukap,’ aro leplam te?” aro haibaek.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene aro haibaekpa Yesusti, “Nani Allahri, ‘Sumene ko'o enekoag uanun,’ aro tam karepto pibog nena a'undinge kom. Nani Allah el mori tam karepto pibogne mikip uro salelamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aghana Allah Eldamne Yame Walinge a'unag kulukul aleri, mikip nembahilul. Mikip nembahileba, as Yerusalem, mog so'o Yudea, mog so'o Samaria, as tala-tala im tiptobag so'o tiptobag wamang nimiag pimundi, a'undi haingdi iliropne na sembe sikne lag nenero ambarelamsululom,” seog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene aro ambarelamsiog abeneko imag agha Allahri Yesus kiliro tolamogpa, toari niknilamogpa, elap nhon wamek nimi tanekori tiwalengkamek. <span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10-11</span><span class="vsp">&nbsp;</span>El imag yangkalamogpa tiwalengelamek abeneko, lo'om aro ag solomne enektop nimi phende sin peramag sekamdekne abenekori sin yubu ambarelamsirekti, “A'un mog so'o Galilea nimi. A'un sa'a sembe imag tiwalengelamlom? Yesus poneko a'un laplobi agha Allahri imag agha kiliro tolamlaba, tiwalengkalomne nene saog uro amik kulukul alulne babe yangkalamlaba tiwalengkalomne saog uro kulukul alul,” aro ambatsirek.<span id="bookmarks10-11"></span></div>

<div class="s"><div id="s3">Yesusti wepto pogsiog nang, “Allah Yame walinge kulukul alul,” aro nang-nangaro wameka</div></div><span id="bookmarks10-11"></span><a id="v12"></a>
<div class="p"><span class="v">12-13</span><span class="vsp">&nbsp;</span>Ambatsirekpa Yesusti wepto pogsiog nimi taneko yim Zaitun anekoa samoro as Yerusalem yaek. Zaitun yimag anekoa Yerusalem we komag,<span class="footnote selectable" id="F-0"><sup>a</sup></span> samoro Yerusalem yingkina nimiri ae agha sesog wamekag aneko ae tika alikinag ae lomag waelbaekti wamek. Sin wamek nena, Petrusap, Yohanesap, Yakobusap, Andreasap, Filipusap, Tomasap, Bartolomeusap, Matiusap, Alfeus elme Yakobusap, Simon el si nhon mo sekukap aro yin saleropne ponekoap, Yakobus elme Yudasap sin wamek.<span id="bookmarks12-13"></span> <a id="v14"></a><span class="v">14</span><span class="vsp">&nbsp;</span>Sin ma'ap tangto wamekti, sol wali, wali uro Allahag yubu moloro longop tangto wamek. Longop tangto wamekne taneko Yesusag neleplamek kelabo etpareap, Yesus ilin Mariaap, Yesus ilipsabo taptopneap longop tangto wamek.<span id="bookmarks14"></span></div>

<div class="s"><div id="s4">Yudas lunumna Matias webeka</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ik nhon sum Yesusag wana paliro sikinkabo nenep tangtop nimi teng tombare eptopneap (120) saog uro longoro wamek. Longoro wamek sum eneko Petrus poneko, “Yubu lemnun,” aro sekog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sekogti yubu lelamogti, “Nangkabo, Allah Eldamne Yame Walingeri samenag nunisang Daud pere agha lebog. Lebogne mome toro pairopne nhonag wamlangena, Yesus saelbanep nang poa yahionge poneko sembe mome toro pibogpa, el wamap. Allahri samenag, ‘Undo uro yabilul,’ aro lebogpa, mome toro pibogne sunup tangto uro yabinepneog wamog. Mome toro pibogne sunsunum uro Yudasti nimi topsiori, poa yahioba, Yesus saelbaong.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Samenag Yudas poneko babe nu nimi a'ilin wamobori, Yesus sembe nimi ambatto yeplamsibo,” seog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Yudasti malia uaogne sembe kamna tobogne anekoag agha so'o nhon toploa saog uaogti, so'o enekoag tinilamogti, mon serero tisirik langtukto tebaog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Undo optaogne neneko Yerusalem nimi niri el taekti, so'o aneko, “Nimi eneng so'o,” alamekti sindi yubuag si, “Hakal-Dama,” aro engero yabiog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Petrusti lelamogti, “Allahri ‘Undo uro yabilul,’ sembaogne ane sembe nunisang Daud pere agha Allah yubu sepna wamlangena,</div>
<div class="q2 top-spacing">‘El ua urobag langkop tale.</div>
<div class="q2">Nimi nhon babe aneko wamukang kom.’</div>
<div class="p">Nen siplamogti,</div>
<div class="q2 top-spacing">‘Wenehiropne ponekori awe toro saelbamonge neneko yog nimiag tale,’</div>
<div class="p">aro mome toro pibog.<span id="bookmarks20"></span> <a id="v21"></a><span class="v">21-22</span><span class="vsp">&nbsp;</span>Ane sembe nimi nhon ebaberi webukap. Webebe andarina nimi aneri nunap nhon, ‘Yesus kamag taoba ibobo,’ aro sikne lag nenero nimi ambatsukap. Webukap nimi enekona, samenag Yohanesti nu Saelba Uhiropne Yesus maghag pelengkiboghag agha wamogti, sop-sop nunap nhon wamoboba, Yesus nu nusamag ua ulamogha iboboba, Allahri imag agha Yesus kiliro toboa babe ibo nimi nhon webukap. Webeberi nunap nhon yubu ambarelamsiberi, ‘Yesus kamag taoba, haingdi ibobo,’ aro nimi ambatsukap,” seog.<span id="bookmarks21-22"></span></div><span id="bookmarks21-22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene seogpa, nimi wamekne tanekori, “Nimi phende wepsukap,” aro Yusupap Matiasap si topsiek. Yusup poneko si wilindi wamog. Si nhon Barsabas alamek, si nhon Yustus alamek.<span id="bookmarks23"></span> <a id="v24"></a><span class="v">24-25</span><span class="vsp">&nbsp;</span>“Sin phende abeneko nhon webukap,” aro Allahag mololamekti, “Nai nu Saelba Ulamsilamne, andi nimi ni wanaag kemelamsilam. Samenag, ‘Nari yubu ambarelamsululom,’ aro nu aobare nang wepto pogsiom. Wepto pogsiomne nhon Yudas neneko eldamne sae pere agha apto aori, laplobi agha malia uaonge sunsunum urobag wamla. Laplobi agha pio ane sembe, wene nimi phende abene nhon Yudas lunuro aonge talul. Andi, ‘Nimi yepto ambarelamsululam,’ aro wepto poglamne poneko nunag lag nembatsululam,” aro molbaek.<span id="bookmarks24-25"></span></div><span id="bookmarks24-25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene aro Allahag molbaekti, “Kekneba ibukap,” aro kirik toboglamekpa, Matiasag po'obaog. Matiasag po'obaog sum eneko Yesusti wepto pogsiog nang ko'olombare mo wamek aghana, Matias aonge taog.<span id="bookmarks26"></span></div>
</div>
</body>
</html>
