<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='kkl-06-JHN-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti, “Na anggur tam sikne wamna,” aro ambatsiogha</div></div><a id="v1"></a>
<div class="m">
<div class="c-drop">15</div> <span class="v">1</span><span class="vsp">&nbsp;</span>Nen Yesusti yubu lelamogti, “Na anggur tam sikne wamnaba, Nani anggur mo'oropne poneko wamla.<span id="bookmarks1"></span> <a id="v2"></a><span class="v">2-3</span><span class="vsp">&nbsp;</span>Nanag agha wana maurop kom kal sae ni wamlenge eldi karepto toboghalul. Nanag agha wana maurop kal sae wamlenge, ‘Nen wana maikno maubalul,’ aro malinge wepto karebalul. Nari a'un ambarelamsin yubu toman agha sembenga a'unag wamogne wepto lanalamnoba, wana maubanep nimi taomdi wamlom.<span id="bookmarks2-3"></span> <a id="v4"></a><span class="v">4</span><span class="vsp">&nbsp;</span>A'un nanap nhon ya'ag ma'ap tangto wapmunba, na babe a'unap nhon ma'ap tangto ya'ag wamukap. Kal sae aneko mori wana maubanep kom. Kal sae yo'oag ma'ap tangto pongkale kom tanena, wana maubanep kom. Ane saog uro a'un babe, a'un nanap nhon ya'ag ma'ap tangto wapmun kom tanena, a'un babe wana maubanep kom.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Na anggur tam saog wamnaba, a'un kal sae pongoropne saog wamlom. Nanag ma'ap tan koma a'un mo wamsom tanena, a'undi sa'a-sa'a ulamnep kom. Ane sembe nimi etne nanag ya'ag ma'ap tangto wamleba, na elap ma'ap tangto wamneme taneogna, nimi eneko wana maikno maubalul.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nimi nanag ya'ag ma'ap tangto koma wamle nimi enekona, anggur mo'oropne ponekori toboghalul kal sae saog wamleri, ulne talul. Undop kal sae taneko nikag wimbaleri, aukag taplul.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>A'un nanag ya'ag ma'ap tangto wapmunba, nari ambarelamsin yubu a'undi wanaag meptaleba ulapmun tanena a'undi, ‘Allahag molbahane,’ aro seneraglapmunne molbalulom. Molbamunne tatsilul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>A'un undo nari yubu ka'ero neleptop nimi wapmundi, wana maikno maulapmun tanena, Nani paliag uroba kiptopne lag talul.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Naniri na o'ona sembamnel saog uro nari babe a'un o'ona sembamsin. A'un nari o'ona sembamsinneag mep tangkapmundi wamlulom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Naniri nanag aruklamnel yubuag nari nelepto ulamnari, eldi na o'ona senelamnelneag meptangto wamna. Ane saog uro, nari a'unag aruklamsin yubuag a'undi babe nelepto ulapmun tanena, nari a'un o'ona sembamsinneag meptangto wamlulom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ni aneko nari a'un ambarelamsin andarina, na awi ulamnelne neneko a'unag wamleba, a'undi wanaag awi uahinepne neneko a'unag teknero wamlul.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nari a'unag aruksirop yubu palilamnangena ane. Nari a'un o'ona sembamsin saog uro a'un mamun o'ona senel dalamlulom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nimi o'ona senehinne nubu sirikne wamlangena, nimi nhon, ‘Tebanun,’ aro elkabo sembe tiro tebanep tanena, o'ona senehinne nubu sirikne phelektopne orange babe wamnep kom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'undi nari aruksirop yubu ambarelamsinne saelba ulapmun tanena, a'unna na nangkabo wamlomne lag tangto yabalamlul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nimi arukna nhondi ili ponekori, ‘Uanun,’ senenne ekon pagha aruksirop yubu mo sunsunum uro awe torop. Aghana na Naniri ambatneogpa, ka'ebahinge ni aneko a'unag tibin nenero ambareamsin. Ane sembe, nari a'un sembe, ‘Nari arukna,’ aro engelamsin kom aghana, nari a'un yopto engelamsin nena, ‘Na nangkabo,’ aro engkamsin.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>A'undi na wepnelum kom aghana, nari a'un wepsisi. Wepsisiri a'undi sa'oag yubu palilamsin nena, ‘Pimundi wana maikno maulamlulom,’ aro a'un wepto sekililamsin. ‘Pimundi ka'eseptanep kom wana ya'ag uropne maulapmun,’ aro sekililamsin andarina, na siag kekhaekto wapmunneag agha Naniag mololapmunne a'unag tatsilul.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nari aruksirop yubu a'unag ambarelamsin nena ane. A'un mamun o'ona senel dalamlulom,” aro Yesusti ambatsiog.<span id="bookmarks17"></span></div>

<div class="s"><div id="s2">Mog so'oag nimiri Yesusap ma'ap tangtop nimi hausag senelamsukanga</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Yesusti nen tipto yubu ambarelamsiogti, “Mog so'oag wamang nimiri a'un hausag senelamsiik tanena, a'un el uro wamlulom nena, na samenag mog so'oag nimiri na sembe hausag senelamneekne el uro wamlulom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>A'un mog so'o eneag nimiri seneragto ul piropneag neleptop nimi wamsom tanena, mog so'oag nimiri a'un babe, ‘Nuri nimi,’ aro o'ona sembahiseng. Aghana nari mog so'o eneag nimiag agha a'un kiliro wepsisiba, wene a'unna, mog so'oag nimiri seneragto ul piropneag neleptop nimi kom. Ane sembe mog so'oag nimiri a'un sembe hausag senelamsiang.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nari samenag a'unag, ‘Nimi arukna urop nimi nhonna, ili phibom agha nubu sirikne urop kom,’ aro ambatsino yubu eneko seneragto el wamlulom. Na, ‘Seklebalul,’ aro unerop nimi wamang tanena, a'unag babe, ‘Seklebaukang,’ aro ulamsukang. Nari ambarelamsino yubu saelba urop nimi wamang tanena, a'undi ambarelamsimun yubu babe sindi salero ulamukang.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Sin na pogneogne poneko sembe sin ekon wamang. Ekon wamang ane sembe, a'unna nari siag kekhaekto wamlomne sembe ni aneko a'unag ulamukang.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Na sinag yingkina nari ambarelamsin yubu aneko ambatsisene kom tanena, sindi malia uropne sinag tam taho kom. Aghana yanori ambatsino ane sembe, sindi malia ulamangne sembe sindam nimi pelebel tanan yubu lemnepne wenena orog wamla.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nimi etneri na hausag senerop tanena, nimi enekori Nani babe hausag senelamla.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Kekneba ora nimiri uanep komne sin nusamag agha nari uahane kom tanena, sindi malia uropne sinag tam taho kom. Agha wenena, nari kekneba ulamnonge sindi ililamongdi, nanap Naniap sembe hausag senelamsiang.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Undo unulamang aghana, sindam nimiri, ‘Aruksirop yubu nene salero ul palamukap,’ senen yubuag nimi nhondina, ‘Tam orogha nanag mo hausag senelamneang,’ aro mome toro pairopne wamla. Yubu ene sunup tanepne wene uro yabalamla.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Nari a'un sembe tiro yebelan ahinne Nani ua urobag agha pogholaneba, Nani ua urobag agha lamba yaleri, El Yame Walinge sikne agha tibin uro ambatsiropne enekori na sembe lag nenero ambarelamsilul.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>A'un nanap alnirobag agha nhon wamubu paghabog, wene nhon wamap ane sembe, a'undi babe na sembe sikne agha lag nenero nimiag ambarelamsululom,” seog.<span id="bookmarks27"></span></div>
</div>
</body>
</html>
