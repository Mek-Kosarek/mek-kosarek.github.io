<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Tesalonika 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 3 }];
var hasIntro = true;
var baseRef  = "kkl-16-2TH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-15-1TH-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-16-2TH-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Tesalonika&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-16-2TH-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-17-1TI-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah Yubu ingisaplorop nimi nubunge yanepne sembe ambatsiogha</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Nangkabo, a'un Yesusag wana palilamlom nimi, nu Saelba Uhiropne Yesus Kristus poneko nen amik yaleri, nu poloro wimbahileba, elap nikag wamukap. Yalamleri nu poloro wimbahilulne sembe nari a'unag otsik uro mololamsinne ane.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nimiri a'unag mome to, yubu to poa yingkina Yesus nen yanepne sembe orolena ambatsiropne ka'ebi agha, “Elem-elem otsik semban koma, wana ophag aro wana tungmai nenelop taheng kom,” aro a'unag mololamsin. Nimiri orolena ambarelamsiikti, “Allah Eldamne Yameri Paulusap elkaboap sinag yubu piboba, nen yubu silimu tipto nunag ambatsiong. Wene nuri a'unag ambarelamsiapne ane,” aro yubu poa yalamik tanena, “Sindi yubu sik to, kom to?” aro wali uro seneragto ka'elamsululom. Sindi lelamikti, “Nu Saelba Uhiropne poneko ik phendep sum nen samoro yaori, elap ma'ap tangtop nimi wimbahioba, nu tane wamap,” alamik tanena elem-elem men phea otsik sembaheng kom.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Nimiri yubu nhon saog nhon saog yubu poa yalamikti, Yesus Eldamneri nimi winihiro yalamle sum eneko sembe orolena ambatsiikpa, “Sik to, kom to?” aro ka'elapmundi, orolenange sik sembahiseng kom. Yesus anam samoro yan komag uro yabilul nena, nimi maiknori, “Allah umag wamukap kom,” aro Yesus yubu eneko lililamsukang. Lililamsiikpa Allah yubu ingisaplorop nimi nubunge nhon lag tangto waelbalul. Waelbaleri ualul nena, Allah yubu ingisaplorop nimi enekori ora nimiri mem phalamikneap, ora nimiri Allah aro engero palilamikneap, “Mombolag nembahukap,” aro Allah yubu ingisaplorop nimi eneko agha Allahri Mem Ae nubungeag babe wa'ileri pukamlul. Wa'ileri pukamleri, eldamne sembe, “Nana agha Allah wamna,” aro omekel dalamlul. Undo unualul aghana, Allahri nimi eneko sembe samenag el wamogti, “El luknubaneri, kom nembanun,” aro tam karepto pibog. Ane sembe, nimiri a'unag yubu nhon saog nhon saog poa yaikti, Yesus nen amik yanepne sembe orolena ambarelamsiik tanena, elem-elem men phea otsik sembahiseng kom.<span id="bookmarks3-4"></span></div><span id="bookmarks3-4"></span><a id="v5"></a>
<div class="p"><span class="v">5</span><span class="vsp">&nbsp;</span>Na samenag a'unap nhon wamsiri, tam nene sembe a'un ni ambatsisinge a'un ekon taom kom sembamna.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allah yubu ingisaplorop nimi nubunge neneko wene lag tanep aghana, nhondi el salero iriklamlange neneko a'un el wamlom. Wene el salero iriklamla aghana Allahri, “Nimi yonge yubu ingisaploropne lag talul,” sembaog sum eneko mo lag tangto yabilul.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Lag tangto yabilul aghana, wene babe nimi maiknori, “Na mori uanun senenne sunsunum uro uanun,” aro seneragto ulamangdi, Allah yubu ingisaplamang. Allahri tognoroba nunag lag nembahiog yubu neneko nimi maiknori wanaag seneragna koma Allah yubu ingisaplamang. Wene babe undo unulamang aghana, Allah yubu ingisaplorop nimi nubunge neneko amik sum lag tanep nena, wene nhondi el salero iriklamlange neneko amik Allahri toro kolbitlul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Toro kolbitle taneogna, Allah yubu ingisaplorop nimi nubunge neneko lag talul. Lag talul aghana, nu Saelba Uhiropne Yesus poneko nen yalamle sum eneko eldamne imang anekori malinge neneko kom nembaleri, haindi pho aro malinge neneko oplul.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Allah yubu ingisaplorop nimi nubunge yalenge neneko sembe phia sikini nubungeri mikiba nimi eneko nongag lekneamleba yalul. Phia sikini nubungeri mikibari uanepne kekneba maikno ulamlul. Kekneba maikno ulamleri, orolenange agha nimiri wana tolamsileba, nimi maiknori, “Yaghe, mema mikibari uanepne el pere ual” sembaukang.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allah yubu ingisaplorop nimiri undo unulamleri, mali-malia maikno ulamleri, orolenange lelamlul. Orolenange maikno lelamle yubu neneko loba nenep tangtop nimiri sik sembaukang. Loba nenep tangtop nimi tanekori Allah Yubu sikne nimi taulbahinep yubu eneko karong senelamikti, sikne neneko wa'eplamukang. Yubu sikne neneko sembe sindi wanaag o'omne aro saelbanep aghana, Allah yubu ingisaplorop nimiri lelamle yubu sik sembaukangne sembe nimi taneko loba taukang.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nimi tanekori Allah yubu sikne karong aro seneragto ulamikne sembe Allahri sin nimi tanekoag seneragna loba nenero ulamsilenge nhon sinag pipsile andarina, orolenange sik sembaukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sik urop komne agha yeng senelamikti, orolenange ka'esebel tanan yubu sik senelamikpa, Allahri tam karebi agha tam ikinne sinag pelengero pipsilul.<span id="bookmarks12"></span></div>

<div class="s"><div id="s2">“Allahri a'un, ‘Taulbahinun,’ aro wepsiog,” seogha</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nangkabo, a'unna nu Saelba Uhiropne ponekori o'ona senelamsil nimi wamlom! Allahri a'un o'om nimi nenero, “Naringe taukang,” aro a'un wepsiog ane sembe, nuri Allahag sop-sop, “Naba naniong,” aro kipnepneog wamla. Eldi samenag anam imap so'oap sumban komag agha a'un sembe, “Sin taulbahineba, namabo taukang,” aro a'un wepsiog. Wepsiogti Allah Eldamne Yame Walingeri a'undi wana seneragnaag malinge wa'epto naghi agha yag lanalamsilne toman babe, a'undi Allah sik yubu nenekoag sikne aro wana palilamlomne toman babe a'un talulamsil.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Allahri a'un, “Na Namabo taukang,” aro wepto talulamsil nena, nuri Yesus yubu walinge a'un ambarelamsibunge pere agha Allahri a'un yopsiogti talulamsil. Talulamsil andarina, nu Saelba Uhiropne Yesus Kristus paliag uropne kiptoba nunag babe tahilul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ane sembe, nangkabo a'un wana khapto sekamlulom. Nuri pamag agha babe, momeag agha babe ambarelamsibu yubu eneko wali mikip uro saelbamlulom.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nu Saelba Uhiropne Yesus Kristus ponekoap, Nuni Allahapti nu o'ona senelamsirang. O'ona senelamsirangdi, nunag wana yororo ulamsirekneag agha wana aingnilamsirang. Wana aingniro ya'ag wana mikip nenelamsirangba, wana mikip uro wameberi, “Allahri nunag walinge aghabog uahilul,” aro nang-nangaro tibogto ulamap.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>A'un Tesalonika nimi sembe Allahap Yesusap abenekoag molbarelamsiap nena, “Nen ma'aro wana aingnilamsurumundi, mikip nenelamsururom,” aro molbarelamsiap. “A'un Tesalonika nimi mikip nenelamsirikne toman agha, walia aghabog ulapmundi, pamag agha wali yubu lelapmundi wamlulom,” senelamapti a'un sembe molbarelamsiap.<span id="bookmarks17"></span></div>
</div>
</body>
</html>
