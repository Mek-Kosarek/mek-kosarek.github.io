<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">19:19 </span><span class=\"ft\">Lukasti 50.000 seog nena, “Nimi teng nhon nangdi ma'ap taekti, nik sum tektek papna koma ik hengkun lambare sop-sop awe tolamekti, nimi ni tanekori kamna tomnepne saog uro wamog,” aro mome tobog.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='kkl-07-ACT-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulus Efesus wamogha</div></div><a id="v1"></a>
<div class="m">
<div class="c-drop">19</div> <span class="v">1</span><span class="vsp">&nbsp;</span>Apolos poneko as Korintus wamogpa, Paulus poneko yim kelero palamogha as Efesus yaog. Efesus aneko Yesus yubu ka'ero neleptop nimi etpareap Paulusap haiptaek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Sinap haiptaekti, Paulusti sin wamek nimi tanekoag hailamsiogti, “A'undi Yesusag sikne aro seneraghaomba, Allahri Eldamne Yame Walinge a'unag tatsio te?” aro haibahiog.</div>
<div class="p">Wene aro haibahiogpa sindina, “Kom. ‘Allah Eldamne Yame Walinge,’ selamne nenena ik nhon babe ka'elamap kom yubu agha leplam,” seek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene seekpa Paulusti, “A'un maghag pelengkipsiek nena, etneri yubu ambatsiogne sik sembalumneag agha maghag pelengkipsiek?” aro haibahiog.</div>
<div class="p">Wene aro haibahiogpa sindina, “Yohanesti yubu ambarelamsiogne ka'ebaburi, sik senelamububa, ambarelamsiogne sunsunum uro maghag pelengkahiek,” seek.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene seekpa, Paulusti yubu ambarelamsiogti, “Yohanesti nimi maghag pelengelamsiog nena, nimiri malia seneragto uropne laplobi agha Allahri senenne saelba ul pinepne sembe maghag pelengelamsiog. Yohanes ponekorina, ‘Allahri, “El amik yalul,” seogne ponekoag sikne aro wana palilamlulom,’ aro Yohanesti maghag pelengelamsiog. Yohanesti, ‘Amik yalul,’ seogne poneko Yesus yanepne sembe lebog,” aro Paulusti ambatsiog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Paulusti wene aro ambatsiogpa, sin nimi taneko, “Yesus nu Saelba Uhiropne wamla,” aro el siag kekhaekto nenel dalamekne sembe Paulusti maghag pelengkipsiog.<span id="bookmarks5"></span> <a id="v6"></a><span class="v">6-7</span><span class="vsp">&nbsp;</span>Maghag pelengkipsiog nimi taneko nimi kabuni aobare saog uro wamek. Paulusti aobare wamek nang taneko usoghag sae pipsiogpa, Allah Eldamne Yame Walinge sin nongag tahiog. Allah Eldamne Yame Walinge sin nongag tahiogne nenekori pam keyagman nenelamsiogpa, Allahri tarelamsiogti, el nenelamsiog yubuag lelamek. Yubu lero ambarelamsiek yubuna, Allah Eldamne Yame Walingeri yeplamsiogpa, yog nimiri yubu el tangom agha sin ekon urop yubuag agha lelamekti, Allah yubu silimu tipto ambarelamsiek.<span id="bookmarks6-7"></span></div><span id="bookmarks6-7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro ambatsiekti wamekpa, Paulus poneko Yahudi nimiri Allah yubu lero winirop aeag aneko log kom uro wal wilindi wa'alamogti, Allahri mog so'oag nimi saelba uhiroba sembe, “Sik senelamlulom,” aro ambarelamsiog. Eldi ambarelamsiog yubu ka'elamek nimi tanekori, “El tahabe,” aro hailamekne eldi tibin nenero ambarelamsiog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Aghana sin nimi etpare usog mikip talamekti, sik senelamek komdi, nimi maikno whingag Yesusti Allahag samoro pirop Ina pa'abaogne sembe mali aro lelamek.</div>
<div class="p">Wene aro lelamekpa, Paulusti sin Yahudi nimi wene alamek nimi laplobi agha Yesus yubu ka'ero neleplamek nimi enero poa pihiogti, Tiranusti yubu tam lelamog ae lomag sop-sop winil dalamek. Winil dalamekti, yog nimiag Yesus yubu ambarelamsiogpa sindi “El tahabe,” aro hailamekne eldi tibin nenero ambarelamsiog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Undo unulamekne nene hengkun phende yubu ambatto lel dalamekpa, nu Saelba Uhiropne poneko sembe ambarelamsiog yubu ane nubu talamogpa, Yahudi nimiap Yunani nimiap mog so'o Asia wamek nimi ni ka'ebaek.<span id="bookmarks10"></span></div>

<div class="s"><div id="s2">Skewa elmabo sembe lebogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Allahri Paulus pere agha ulamogne, nimiri samenag agha ilirop komne maikno, “Allah mikibari uanepne el pere agha ual,” senenne Paulusti ulamog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Allah mikibari el pere agha ulamogpa, Paulusti nongag enektop ag babe, whin luptop ag babe tolamekti, nimi naiktop nimiap, phia yonge nimi kulomag urop nimiabag, “Wali nembahilul,” aro pail palamsiek. Sinag pail palamsiekpa, malia nimi kulomag ua ulamsiogne lanalamekpa, wali talamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Wali talamekpa, mema mili lero nimi whesirop nang Yahudi nimi wamek nang mog so'o eneko tongoro, “Nimi phia kulomag uropne yag lambahukap,” aro ulamek. Tongoro ulamekti, nu Saelba Uhiropne Yesus si lelamekti, “Paulusti Yesus si ambarelamsilne neneko si lelamna. Lambahut!” aro tongoro ulamsiek.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sin undo wheroba tongolamsiekne taneko anabiag agha wamek nimina, nimi whesirop nang saekpareri ambatto poa tongolamsiek. Nimi saekpare nimi tanekona, memne Allah sembe palirop nang sikini nhon, Yahudinge si Skewa poneko elmabo saekpareri ambatto whero poa tongolamsiek.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene aro whelamsiek aghana, phia nimi kulomag ua ulamsiogne taneko nhondi lelamogti, “Nana, Yesus na el. Paulus sembe babe ka'ebano aghana, a'unna etne?” alamog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene alamogti, phia kulomag wamogne poneko nong mikip sirikti wea sekom agha whesirop nang saekpare nang taneko mulog opsiog. Olamsiogpa ae lom wamekag aneko lanalamekpa, sindi ag enekto amekne taepsiogpa, kerebenang eneng lan-lana piek.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Undo uro yabiogne neneko sembe ka'ebaekti, Yahudi nimiap Yunani nimiap as Efesus wamek nimi taneko log aro nu Saelba Uhiropne Yesus si paliag nenelamekpa, nubu talamog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Yesusag sikne aro seneraglamek nimi taneko maikno yalamekti, “Samenag nuri malia undo-undo ulamobo,” aro nimi haingag lag phoro lelamek.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Mema mili lero pharop nimi taneko maikno yaekti, mema uroba si mome toro paiameka togto payaekti, nimi maikno haingag agha aukag talamek. Mema si pharop yubu mome toroba ni aukag talamekne tane samenag kamna kapto tolamekne kamna kaptoba wanange teng-tengne (50.000)<span class="footnote selectable" id="F-0"><sup>a</sup></span> agha kamna kapto tobek aghana, Yesusag sikne aro seneraglamek nimiri sindinge mema si mome toroba aukag tabek.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Undo uro yabiogne toman agha imap so'oap Saelba Uhiropneri yubu ane nubu tangto sabo talamogti, mikip tangto ka'elamek nimiri wanaag pongolamog.<span id="bookmarks20"></span></div>

<div class="s"><div id="s3">Demetriusti yubu, “Yanghang alamsululom,” aro suknubaogha</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Ni undo uro yabiogpa, amik sum Paulusti el wanaag agha, “Makedonia so'o ina agha mog so'o Akhaya pineri, nen tipto as Yerusalem pinun,” aro seneraghog. Seneraghogti, “As Yerusalem pineri, na as Roma nimi babe kemel pihinepneog wamla,” seog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>“Na mog so'o Asia ane olog wamnea amik pinun,” aro el yeptop nimi Timotiusap Erastusap, “Samenag Makedonia pururom,” aro pogsiog. Pogsiogpa pirekpa,<span id="bookmarks22"></span> <a id="v23"></a><span class="v">23</span><span class="vsp">&nbsp;</span>wamoghag aneko Paulusti, “Yesusti Ina pa'abaog,” aro amoro ambarelamsiogha sembe yog nimi maiknori tam nubunge nenero haum aro walamsiek.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Tam nubunge nembaek nimi nhonna, si Demetrius wamog. Demetrius poneko wali-walia kirik leng-leng arop kirik perak aroba agha sunuro sorop nimi nhon wamog. Demetrius ponekori sunuro solamog nena, Efesus nimiri pharop kel si Artemis wamnep ae nubunge as Efesus wamogne sunumna sunsunum uro mem phabaneba nhon nimiri ae lomag paia phalamnepne sunulamog. Demetriusti sunuroba taneko Efesus wamek nimiri maiknoro kamna kapto tol tolamek. Tol tolamekag agha sunuro sorop nimi yogne as Efesus wamek nimi babe tup talamek.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Demetrius ponekori elkabo sunulamek nang poloro wimbahiog. Wimbahiogti yubu ambarelamsiogti, “Nangkabo, a'un el wamlom nena, nuri sunuroba tane nimi maiknori kamna kapto tolamangneag agha tup talamap.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Tup talamap aghana, wene ane Paulus pone yingkina ambarelamsildi, ‘Mem phabaneba nimiri saeri sunuropne nene memne wamang kom,’ aro nimi maikno tane ambatsioba, a'undi haingdi iamlomdi, aori babe ka'eamlom. Ekel ina pabihirop yubu ambarelamsilne ka'ebaong nimina as Efesus nimi aghabog kom, aghana as ni Asia so'oag wamang nimi babe ka'ebaongdi, sik senelamang.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Nunin Artemis phalamap kel enekona, Asia nimi taneap, tala-tala mog so'oag nimiapti kel eneko phalamang. Aghana Paulus nenekori undo ambarelamsilne sembe, nunin Artemis mema sunuro phalamap kel eneko nimiri karong alamikti, teba'en nembaikag. Teba'en nembaukangne abeneog kom aghana, nuri Artemis nunin phalamap kelap, eldi mem ae tane sorop ae nenekoap babe mali sembaikag,” aro ambatsiog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene seogne neneko ka'ebaekti, yo lelem yubu haum aro lelamekti, “Nu Efesus nimi sembe nunin phalamap kel Artemis ya'ag paliag wamlul,” alamek.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>As ene nimi wamek nimi tukom-taghom agha longkaekti, Makedonia so'oag agha Paulusap nhon palamdek nang Gayusap Aristarkhusap sae salero kiliro pabalamsiekti, as Efesus nimiri longorobag aneko poa pihiek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Poa pihiekpa, Paulus ponekori, “Poa pihiekag aneko pinun,” sembaog aghana, Yesus yubu ka'ero neleplamek nimi tanekori, “Pululam kom,” seek.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Mog so'o Asia saelbamsiek nang etpare babe sinap Paulusap nimi pali wamekti, elkabo wamek. Elkabo tanekori nimiag yubu palilamekti, “Paulus as Efesus nimiri longorobag aneko pilul kom,” aro yubu pairo molbaek.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Nimi maikno as Efesus nimiri longorobag longolamek aghana, nimi nhon-nhon aghabog tam nene sembe el uro wamek. As Efesus nimiri longorobag aneko nimi longol wa'alamek nimi tanekori haum aro lelamekti, “Longol wa'iap nena yubu tamna nene sembe lelamap,” alamekpa ora nimiri, “Tam ene sembe kom. Tamna nene sembe longol wa'iap,” alamek.</div>
<div class="p">Wene alamek aghana sinna tamna ekon wamsiog.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Ekon wamsiogpa, Yahudi nimiri nimi nhon si Aleksander webekti, “Andi yubu tibin nenero ambatsululam,” aro sae kiliro sekirekpa, el ponekori, “Yubu ambatsinundi, yubu kom tahut,” aro sae kwarobatsiog.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Sae kwarobatsiogti, “Yubu ambatsinun,” aro ulamog aghana, nimi maikno tanekori, “Elna Yahudinge,” aro el tahiogpa, yubu maikno haum aro lelamek. Haum aro lelamekti, “Nu Efesus nimi sembe nunin phalamap kel Artemis ya'ag paliag wamlul,” aro haum alamekpa, heng ko'o phende piog.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Heng ko'o phende piogpa, nimi nubunge Efesus nimi sembe yubu tam kareptop yubu mome toro pibogne poneko wamogti, sin whingag sekogti, “Yubu lemnun,” seog. “Lemnun,” seogpa nimi maikno taneko yubu koma wamek. Yubu kom taekpa ambarelamsiogti, “A'un Efesus nimi nangkabo. Samenag nu Efesus nimiag kirik imag agha timbaogne nunin Artemis yame sunumna saog urop kirik nuri saeag taogpa, nubu kel ene mem aeag wali paia ulamap. Nubu kel Artemis phalamap kel eneri kirikap, el mem aeap nu Efesus nimiri wali uro paia ulamaba sembe nimi ni mog so'oag wamangne el uro wamang te?<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Ekon wamang komdi, nimi nhondi babe orolena senep kom ane sembe, wana aingnil dalapmundi, wali uro seneraghongkia ualulom.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Nimi payahilomne abeneri nuri mem aeag ua uroba haogha tolamdang komdi, nuri phalamap kel nubu kel wamlange san tiliplamdang kom, aghana payahilom.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Tam orog agha tane payahilomne, sunsunum kom agha payahilom. Tam lelekto kemero kareptobag wamla. Ane sembe, Demetriusap elkabo awe nhon tolamang nimiapti, ‘Yubu tam nhon nimiag pibukap,’ sembaik tanena, tam neneko poa tam lelekto kemero kareptop nimiag payahinep. Yubu tam lelekto kemero kareptop aeag pabahiikpa, nun saelba ulamsiang nimiri sop-sop tam kareplamangne sunsunum uro kareplamukang.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>‘Tam yogne yubu lebukap,’ senelamlomne babe wamle tanena, nu saelba uhirop nangdi arukahiekne sunsunum uro nimi ni poloro wimbahimunba, wali uro tam karebaukap.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Ot sumene tam orog aghana, yubu haum aro walamsilomne neneag agha nu saelbamsiang nangdi samenag yubu sia pibekne philamlom. Wene ulamlomne sembe nu saelbamsiang nangdi sembanep nena, ‘Nunap, “Mal tabukap,” aro poloro winil dalamang te?’ senelamikti nunag tam pipsiik tanena, nurina tibin nembatsinepne welaro sinag ambatsinep? ‘Tamna nene sembe,’ aro tibin nenero ambatsinep taneogna hae,” seog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Wene aro ambatsiogti, nimi tanekoag, “Pululom,” aro ambatsiog.<span id="bookmarks41"></span></div>
</div>
</body>
</html>
