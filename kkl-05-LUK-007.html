<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='kkl-05-LUK-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yin salerop nang sikindo arukna Yesusti wali nembaogha</div></div>
<div class="r"><div id="r1">(<span class="reflink"><a href="kkl-03-MAT-008.html#v5">Matius 8:5-13</a></span>; <span class="reflink"><a href="kkl-06-JHN-004.html#v43">Yohanes 4:43-54</a></span>)</div></div><a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Yesus nimi maikno taneko whingag wene aro yubu ambatsiogti, Yesus as Kapernaum wa'iog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>As Kapernaum pioghag aneko yin salerop nang sikindo Romange eldi arukna o'ona senelamogne naikna naiklamog. Naikna naiklamogti, loba tanep saog wamog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yin salerop nang sikindo ponekori Yesus sembe yubu ka'ebaogti, nubunang Yahudi nimi sembe wenehirop nang etpare poglamsiogti, “Yesusag pimundi, elag molbamunba, yaleri nari arukna wali nembalul,” aro pogsiog.<span id="bookmarks3"></span> <a id="v4"></a><span class="v">4-5</span><span class="vsp">&nbsp;</span>Sin pogsiog nimi taneko Yesusag piekti, wanaag agha sarikto-sarikto ambarelamekti, “Nai, yin salerop nang sikindo ponekori nu Yahudi sisa nimi sembe o'ona sembamsildi, nuri asag Allah yubu lero winirop ae sobatsiog. Ane sembe eldi, ‘Yepnoho,’ aro molona molbaghelba, yeplulamne sunsunum senelamap,” aro ambarek.<span id="bookmarks4-5"></span></div><span id="bookmarks4-5"></span><a id="v6"></a>
<div class="p"><span class="v">6</span><span class="vsp">&nbsp;</span>Wene aro ambarekpa, Yesusap nhon piek. Palamekti Yesus ae enekoag wa'al pineba peramag palamekpa, yin salerop nang sikindo ponekori elkabo Yesus yalamogha whingag pogsiog. Pogsiogpa piekti ambarelamekti, “Nungkae ponekori anag ambarelangkel yubuna, ‘Nai, na sisa Yahudi komne wamna. Nari aeag an mandu aro opkeleagti, an nimi nubunge wa'al ananne olog sunsunum komdi na nimi ologneri aeag yanep kom.<span id="bookmarks6"></span> <a id="v7"></a><span class="v">7-8</span><span class="vsp">&nbsp;</span>Wene aro seneragnari, na babe an nimi nubunge whingag yanepne sunsunum kom. Ane sembe andi yubuag agha nari arukna, “Wali talul,” semenba wali talul. Nimi mikipneri yubu leplenge sik uro yabinepne sembe na el wamna. Na babe aruksirop yubu umag wamnari, ka'ero saelba ulamna. Nari yubu lelamnange babe na umag nimiri ka'elamangdi, saelba ulamang. Nari nimi nhonag, “Pululam,” senep tanena, nimi eneko pinep. Nari nimi orangeag babe lelamnari, “Yalulam,” senep tanena yanep. Nari arukna nhonag, “Undo ualulam,” senep tanena nari, “Ualulam,” senne sunsunum uro eldi uanep. Ane sembe an nimi nubunge wamlamdi, mo yubu lepmenba, wali talul,’ seldi yubu pipla,” aro Yesusag ambarek.<span id="bookmarks7-8"></span></div><span id="bookmarks7-8"></span><a id="v9"></a>
<div class="p"><span class="v">9</span><span class="vsp">&nbsp;</span>Sindi ambarek yubu Yesusti ka'ebaogti, lo'om seog. Lo'om seogti tangabom agha nimi maikno elag neleplamek nimiag yubu lelamogti, “Yubu lemnunne ene ka'eamsut. Nimi eneri nanag sik tapto, ‘Mikipne,’ aro wana paliro seneraglamnel. Eldi nanag sikne aro seneraglamnel saog uro Israel nimiri nanag undo seneragtop nimi nhon babe ia ulamsin kom,” aro wene seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Yin saleropne ponekori pogsiog nimi taneko samoro aeag piekpa, eldi arukna aneko wali taogpa ibek.<span id="bookmarks10"></span></div>

<div class="s"><div id="s2">Yesusti as Nain yauog keldi me kamag nembaogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ik ko'o maikno wamna komag anekoa Yesus as Nain piog. Yesus eldi yubu ka'ero neleptop nimiap elag nimi maikno mo kemero neleplamek nimiap nhon piek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Yesus palamogha leka as kanero solingkirop ina siramag anam sekel wa'in komag, nimiri nimi teptoba keyapto asag agha poa lambaek. Tebaogne poneko ilinna yauog kel wamog aghana, eldi me nhonogne eneko tebaog. Tebaogpa as eneko nimi maiknori wana o'ona paibatto ilinap nhon poa palamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nu Saelba Uhiropne Yesusti kel eneko ibogti, wanaag agha yareag sembaogti kel enekoag, “Nanin, engkaheng kom,” seog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene seogti nimi teptoba morea kalag keyapto poa yalameka anekoag Yesusti sae pibog. Sae pibogpa, nimi keyapto poa yalamek nang taneko pabekpa, Yesusti teptop kabuni enekoag yubu lelamogti, “Meo, nari anag lelamna. ‘Puke,’ sen,” seog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene seogpa, tebaog kabuni eneko pukogti, yubu lelamog. Pukogti yubu lelamogpa, kabuni eneko Yesusti sae kiliro ilin saeag samoro tarog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimi ni wamek nimi tanekori ibekti, log senelamek. Log uahiogpa, sindi Allah omeklamek. Yubu lelamek nena, “Allah yubu silimu tiptopne nubunge nu anabiag wene lag tal! Nuni Allah wene yingkina, ‘Nari mabo yepsinun,’ aro kemelamsil,” aro Allah omeklamek.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sindi Yesus sembe lelamek yubu neneko sabo tangto piogpa, mog so'o Yudea wamek nimiap, ni kanero urop mog so'oag wamek nimiap tanekori ka'elamek.<span id="bookmarks17"></span></div>

<div class="s"><div id="s3">Yohanes maghag pelengehiropne ponekori, “Yesusag hail pululom,” aro nimi pogsiogha</div></div>
<div class="r"><div id="r2">(<span class="reflink"><a href="kkl-03-MAT-011.html#v2">Matius 11:2-19</a></span>)</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Yohanesti yubu ka'ero neleptop nangdi Yesusti nia ulamogne sembe Yohanesag ambarek. Ambarekpa Yohanesti sin nimi phende yopsiogti,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>nu Saelba Uhiropne Yesusag poglamsiogti, “A'un Yesusag pirumundi, haibarurom nena, ‘Anna Allahri samenag, “Yalul,” aro salag pibogne poneko agha yaom to, amik nimi nhon yogne yalulne tibogto wamukap to?’ aro hail pururom,” aro pogsiog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sin pogsiog nang abeneko Yesusag pirekti hailamdekti, “Yohanes nimi maghag pelengehiropne ponekori anag, ‘Hail pururom,’ aro pogsilba anag yanam. ‘Hail pururom,’ sel nena, anna Allahri samenag, ‘Amik pognenge nhon yalul,’ aro salag lero pibogne poneko an sembe lebog to, nimi nhon amik yalulne tibogto wamukap to?” aro haibarek.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Yohanesti pogsiog nang abeneko Yesusag yarekti, haibarek sum enena, Yesusti nimi naikna nhon saog nhon saog nimi wali nenelamsiogti, phia yonge nimi kulomag ua ulamsiogne yag lanalamsiogti, haing urop nimi maikno haing kweleklamsiog sum eneko yarekti haibarek.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro haibarekne sembe Yesusti sinag samoro, “A'un samoro Yohanesag pirumundi, a'undi haingdi iptomne babe, aori ka'ebaromne babe ambatturom. Ambarel pururom nena, ‘Nimi haing uropne kwelekto ililamang. Yan mali nimi yan ingiro palamang. Nimi kon tena pololamsil nimi kut talamang. Ao lepsirop nimi ao kuplamsil. Teptop nimi kamag talamang. Apna Allah Yubu Walinge nimi saeagha orog nimiag ambatto palamla,’ aro ambarel pururom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nimi etneri na Yesusti ulamnange sembe wa'ebanele kom tanena, nimi eneko wana awi uro wali wamlul,” aro ambatsiog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Yohanesti pogsiog nimi sin phende abeneko samoro pirekpa, Yesusti alniro nimi maikno longolamek nimi tanekoag Yohanes sembe ambarelamsiogti, “A'undi, ‘Sa'a ibukap,’ aro pai aldesag aneko pilum? ‘Phoanari pongoroba ko nhon pho alamoba, tara sip pang, tara sip yang ulamonge ibukap,’ aro pilum te?<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Undo kom aghana, a'un pilumne, ‘Sa'a ibukap,’ aro pilum? ‘Ag walinge agha enekto amog nimi ibukap,’ aro pilum te? Kemerop ag walinge wangal torop nimi sindi kwema orogti wanaag, ‘Topsene,’ senenne torop nimi tupnang agha wamang. Sin ot yubu sia leropne ae nubungeag ua urop.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ane sembe a'un pilumne, ‘Sa'a ibukap,’ aro pilum? ‘Allah yubu silimu tiptopne ibukap,’ aro pilum te? Undop pagha tanena, otsik nari babe a'unag lelamnange, Allah yubu silimu tiptopne wamla. Ot Yohanes ponekona, Allah yubu silimu tiptop nang ni anabiag agha el mo paliag uropne wamla.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Yohanes sembe samenag nimi nhondi mome toro pibog nena,</div>
<div class="q top-spacing">‘Nari yubu poa ambatsirop nimi nhon an whingag pogneba,</div>
<div class="q2">an amik pinep ina an sembe yarelamlul,’</div>
<div class="p">aro mome toro pairopne wamla.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Sik uro ambarelamsin. Mog so'o eneag mangap taek nimi ni anabiag agha Yohanes ponekori yubu ambatto tongolamlange nubu sirikti, el saogne nhon wamla kom. Aghana Allahri saelba ulamsil nimina, ora nimiri sin nimi taneko sembe, ‘Nimi ene olog sirikne,’ sembahinep. Aghana Yohanes olog el umag wamlaba, Allahri Saelba Ulamsil nimi taneko paliag nenelamsilba wamang,” aro Yesusti ambatsiog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene aro Yesusti Yohanes sembe ambatsiog yubu ene nimi ni wamek nimi tanekori ka'ebaek. Ni ka'ebaek nimi tanekona, Yohanesti samenag, “A'undi malia seneragto ulamlomne lipsimundi, Allahri senenne salelapmunba, maghag pelengkipsinun,” aro ambatsiogne sunsunum uro uaek. Sin Roma nimi sembe kamna poloro torop nangdi babe Yohanesti ambatsiog yubu sunsunum uro ulamek ane sembe, Allah yubu ka'elamek nimi ni tanekori, “Sikne aghabog wamla,” aro lag phoro lero ulamek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Aghana sin Farisi nimiap, Musa yubu amohirop nimiapti, “Nuri malia seneragto ulamapne libukap kom,” senenne agha Yohanesti yubu saelban koma Allahri, “Ulamukang” senenne wa'eplamekpa, Yohanesti sin samenag maghag pelengkipsiog kom.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Nen Yesusti yubu lelamogti, “Nimi wene ko'o wamang nimi tane wela saog nimi wamang? Nari sunumna huropneag agha sumbahinun?<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Sinna nimiri kamna toro longorobag olog mabo puka urop mabo saog wamang. Wharo pulamangdi, yobol dalamangdi,</div>
<div class="q top-spacing">‘Nu ma'i lom toman pho aro sunukna sunuklamap aghana,</div>
<div class="q2">a'un sepna seplom kom.</div>
<div class="q">Nu engenange lelamap aghana,</div>
<div class="q2">engena engkalom kom,’</div>
<div class="p">aro wal dalamlonga saog wamang.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene alamnange tam nene sembe. Yohanes maghag pelengelamsionge poneko yaogti, kwaneng ten koma ulamogti, anggur wana lolterop mag yonge tero koma wamogpa, a'un wene ko'o wamlom nimi tanekori, ‘Phia yonge el kulomag wa'ioba ulamla,’ aro waro lelamom.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Na Yesus mog so'oag nimi tahingena, kwaneng mag tero yalamsi aghana, a'undi yubu lelamlomdi, ‘Kembahut! Elna kwaneng kolag linne wamlari, mag yongeri wana toropne wamla. Elna Roma nimi sembe kamna poloro torop nangap, malia urop nimiap sikinkae wamla,’ aro waro lelamlom.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Nu sembe waro lelamlom aghana, wana heksiropne saelba urop nimi niri ul palamangne nimiri kembi agha el tanep nena, ‘Wana hektopneri senenne sikne aghabog wamla,’ aro nimiri el tanep,” aro Yesusti ambatsiog.<span id="bookmarks35"></span></div>

<div class="s"><div id="s4">Malia urop keldi Yesus kibogha</div></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Farisinge nhon sina Simon ponekori Yesusag, “Kwaneng nari aeag tununam,” aro yobog. Wene aro yobogpa, Yesus Simondi aeag wa'ina, “Kwaneng tununam,” aro pul piog.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>As enekoag kelabo nhon, nimiri el sembe, “Mali-malia aghabog urop kel,” senerop kel nhon wamog. Kel enekori ka'elamogpa, “Yesus poneko Farisinge Simondi aeag kwaneng telamla,” aro wene alameka ka'ebaog. Ka'ebaogti kel enekori nongag pelagtop mag song walinge payaog. Nongag pelagtop mag song walinge nene kirik hogtoba lom nhonag ikto tobongkibekpa, eldi saeag taogpa payaog.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Payingkina Yesus wailag sip yanag sekel ingkina engelamogti, hail mag agha Yesusti yanag alniro pelaglamogti engelamog. Yesusti yanag hail mag agha pelaghongkia kel enekori usog hongdi Yesus yan lupto meklamog. Yan lupto meklamogti, kel enekori Yesus yanag togtog aro kiplamogti, mag song walinge neneko agha liklamog.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Simon Farisinge Yesusag, “Kwaneng nari aeag tununam,” aro yobogne ponekori kemelamog. Kemelamogpa kel enekori Yesusag unuaogne sembe Simondi wanaag seneraglamogti, “Nimi pone Allah yubu silimu tiptopne wamso tanena, el yan salelamla kel ene sembe el wamnep nena, ‘Malinge maikno urop kel,’ aro el tanep,” aro wanaag yubu lelamog.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Wene aro wanaag yubu lelamogpa, Yesusti Farisinge ponekoag, “Simon, nari yubu nhon ambatkenun,” seogpa Simon ponekori, “Nai, yubu amolamsilamne! Andi ambatnemenne ka'ebanun,” seog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Wene seogpa Yesusti sunumna nhonag tol pina ambarelamogti, “Nimi phenderi tup nimi nhonag pina a'ero-a'ero pirekti mololamdek. Nhonna, ‘Kamna kaptoba kirik wana solomne teng supna tarabare tatnemenba, ni lumbanun,’ aro molbaogpa nhonna, ‘Teng phende agha tatnemenba, ni lumbanun,’ aro molbaog. Tup nimi enekori sindi molbareka sunsunum uro tatsiog.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Tatsiog aghana, sin ni phende abenekori sindi salag lero pairopne sunsunum uro kamna kaptoba kirik wana solomne nene lumbanep kom. Lumbanep kom ane sembe, sin phende abenekori lemnepti, ‘Nu saeag orogti andinge kareploroba lumbaghanep kom,’ serekpa tupne ponekori ambarelamsiogti, ‘Naringe a'undi sae kareploroba nen samoro lumbanululom kom. Nari tam wailag nembarelamsin,’ seog. Wene seogpa, sin phende abenekori tupne poneko sembe, ‘Naba Naniong,’ aro o'ona sembanep aghana, nimi nelari wanaag agha o'ona maikno sembalul?” aro Yesusti hairo ambarog.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Wene aro haibaogpa, Farisinge Simon ponekori, “Nari senerop nena, kamna nubunge saeagha lumbanep komne ponekori tupne poneko sembe, ‘Nari kamna tam kom nembal,’ aro o'ona maikno sembalul,” seog.</div>
<div class="p">Wene seogpa Yesusti, “Andi leplamne otsik uro tam karebalamdi leplam,” seog.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Wene seogti, Yesusti kel enekoag kembi agha Simonag yubu lelamogti, “Andi kel ene iplam te? Na andi aeag yan aghana, andi nari yan mag a'elenne wero paiamlam kom. Ot kel eneri nari yan eldi hail magti nari yanag pelagto a'elbaldi, eldi usog hongdi lupto mekla.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Na usa yanba, andi somoro togtog aro kipnelam kom aghana, kel eneri papna koma nari yan togtog aro kiplamnel paghabog tal.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Andi nari usoghag kal zaitun wana lolterop mag agha, ‘Kipnun,’ aro ikto pelaghanelam kom aghana, kel eneri kamna alikinag urop mag song walinge nari yanag ikto pelaghanel.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Ane sembe sik uro ambarelangken. Kel eneri malia ulamonge maikno sirik aghana, el kel eneri nanag o'ona senero ulamlange sembe eldi malia maikno uroba tam wailag tal. Aghana yog nimiri malia ologha uropne tam wailag nemban tanena, nimi enekori tam wailag nembanne ponekoag olog uro o'ona senerop,” seog.<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>Wene seogti, Yesusti kel enekoag yubu lelamogti, “Andi mali-malia ulamlamne tam wailag tal,” seog.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Wene seogpa, Yesusap kwaneng nhon nikag telamek nimi tanekori sin mamun alniro lel dalamekti, “Allah Elmori nimiri malia uroba wailag nembanep. Nimi ene, ‘Etne wamna,’ sembaldi kel enekoag, ‘Andi malia uropne tam ni wailag nemban,’ aro lepla,” aro wanaag seneraglamek.<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Aghana Yesusti kel enekoag yubu lelamogti, “Andi nanag sikne aro wana palilamlamne nenekori an wali nembaghel. Ane sembe an wana aingniro pululam,” seog.<span id="bookmarks50"></span></div>
</div>
</body>
</html>
