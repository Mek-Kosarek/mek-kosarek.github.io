<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Timotius 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-17-1TI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-16-2TH-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-17-1TI-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Timotius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-17-1TI-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-18-2TI-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nimiri Yesus yubu laplopnepne sembe Paulusti ambarogha</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Allah Yame Walingeri tibin uro yubu lelamlangena, Yesus samoro yanep sum peram wamebeag, nimi Yesusag sikne aro seneragtop nimi agha Yesus yubu lilobukang. Yesus yubu lilobikti, phia yubu ka'ebaukang. Phia yongeri orolena yubu ambarelamsiikne ka'ebi agha nimiri sik senelamikti, ina ka'eseptanep ina nelebaukang.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Phia yubu anekona, “Wali sembanukang,” aro orolena lerop nimi pere agha ambatsinepne wamla. Orolena yubu ambatsirop nimina sindi wana seneragnaag sikne ka'eban koma phia yubu ambarelamsiang.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Orolena yubu ambatsirop nimi tanekori, “Nengabo kelabo topsin koma mo-mo wamlulom,” aro ambarelamsiang. Tenaba sembe babe, “Salik-malik ten koma, kwaneng neneap, neneap tululom kom,” alamang. “Nengabo kelabo top taheng komdi, kwaneng teheng kom,” alamang aghana, Allahri nia mangkina sumbaogne wali sumbaog. Nia mangkina sumbaog nena, nimiri loba aro mo toboglopnepne nhon babe sumbaog kom. Nia mangkina Allahri sumbongkia seneraghogti, “Wali-walia sumbandi, tarelamsinne ibikti, sikne el taukang. El taikti, na Allah seneraglamneikti, ‘Naniong, walia tarelamsilam,’ aro kiplamneikti tolamukang,” sembaogti nia mangkina sumbaog. Allahri nia mangkina sumbaogti, nimi sumbahiogti,<span id="bookmarks3-4"></span> <a id="v5"></a><span class="v">5</span><span class="vsp">&nbsp;</span>“Naringe mo wamlange tane mog so'oag nimiag tarelamsin,” aro yubu lero ambatsiog. Ane sembe, Allahri sik uro walia tarelamsilne sembe el uro wameberi, Allahag molona moloropne toman agha, “Nuba nuniong,” aro kiplameberi, tolamebe tanena, Allahri wali sembalul.<span id="bookmarks5"></span></div>

<div class="s"><div id="s2">“Kristus Yesus sembe awe toropne walinge wamlulam,” aro Paulusti ambarogha</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Ni ambatkenne nene, nungkabo tangtop nimi Yesusag seneragtop nimiag ambarelamsimen tanena, anna Kristus Yesus sembe awe wali uro toro ul piro yeptopne wamlulam. Allahag sikne aro wana paliropne sembe wali uro amoro ambatkebonge sunsunum uro wene ul palamlamdi, nen tipto yubu sikne wali uro amoro ambarelamsululam. Yubu sikne amoro ambatkebonge sunsunum uro ambarelamsimen tanena, yubu eneko andamne wanaag meptaleri, mikip nenelangkelul.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Yubu sik komne nuri seneragna inibin nembahinep yubu sembe babe, sabal kelabo nenek salehirop kelabori neplamloa saog yubu kamolange sembe babe ka'eamlulam kom. Yubu sik komne ka'ebahin koma kolop tangkapmendi, “Andi wana seneragna Allahri seneragna sunsunum uro talul,” aro el nenel dalapmendi, seneragto ulamlulam.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimiri seneraglamangne, “ ‘Nong mikip nenel dalamnun,’ aro a'un topseng kom, teheng kom,” alamanga sunsunum uro ulamangneri nimi nong olog yepsinep. Nimi nong olog yepsinep aghana, Allahri nunag salag lero ambatsiogti, “Nari seneragna sunsunum uro seneragto ulapmun tanena, wali wamlulom,” aro salag lero pipsiog. Ane sembe Allahri senenne sunsunum uro ul palamebe tanena, wene ko'oag wamapne sembe babe, amik ya'ag kamag uro wamebe ko'oag sembe babe, nia mangkina ul palamapne sembe babe nundam nimi wali yeptangto ulamnepne wamla.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yubu kiki otsikne agha lag phoro lemnuan, ane sembe wali uro ka'eapmendi, mikip uro saelbamlulam.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nuri Allah ya'ag kamag uropne ponekoag wana palilamap. Elag wana palilamap nena, “Mog so'oag nimi niri malia ulamapne sembe Allahri opsinep aghana, elag sikne aro wana palirop nimi Allahri nu taulbahilul,” aro nang-nangaro seneraglamap. Nimi etneri Allahri wepto poghogne ponekoag sikne aro wana palilamleba, Allahri nimi eneko taulbalul ane sembe, nuri mikip uro whin seklero awe tolamap.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nia ambarelangken yubu ane yog nimiag tipto, “Saelbapmundi sunsunum uro ulamlulom,” aro amoro ambarelamsululam.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ambarelamsimenba nimi nhondi babe an sembe, “Me ane kabuni weneog me ekon pog lelamla,” aro an sembe teba'en sembaheng kom. Anna, “Nimiri na sembe teba'en sapsabi na kembaneikag,” aro anna agha, “Nimiri kembaneikti, sindi babe na lero ulamnange nelepto lero ulamukang,” senelapmendi, Yesusag seneragtop nimi whingag andi ul palamlulam. Andi yubu lenneap, andi ul piropneap, o'ona senehinneap, Yesusag sikne aro wana paliro seneragnangeap, andi wanaag walingeog seneragtopneap, nia mangkina lag phoro ul palapmendi, “Nimiri imneikti, sindi babe nari ulamnange nelepto ul palamukang,” aro ul palamlulam.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Undo ul palapmendi, na anag anam yan komag, “Allah Yubu mome lilim ka'ebaukang,” aro andi sol wali uro mome toro pairopneag agha kemero nimi whingag lero ambarelamsululam. Allah Yubu lelapmendi, amoro ambarelamsimendi, “Sindi babe saelbahengdi uaheng,” aro nimi el nenero wenelamsululam.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Samenag Yesusag seneragtop nimi wenehirop nangdi anag sae pipkeongdi, Allah yubu silimu tiptop yubu ambatkeongne pere agha Allah Yame Walingeri mikipne an nongag pipkeo. Mikipne an nongag pipkeo ane sembe, anag tatkeonge sembe teba'en sembaheng komdi, nimi wenelamsululam.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nia ane wana nhonog uro saelbapmendi, sol wali, wali uro sik uro tolamlulam. Sol wali uro tolapmen andarina, nimi niri an kembagheikti, an sembe, “Wana hekto el talamlari, wali uro ambarelamsil,” senelamnep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Andamneri ul palamlamne babe yae up tangkapmendi, andi pamag agha amolamsilamne nene babe, “Sengkwanektop yubu ambatsineag” aro yae uptangto wapmendi, amoro ambarelamsululam. Papna koma wana khapto sikne aghabog lero ulapmen tanena, andamneri wali nenep tangkapmendi, andi yubu ka'erop nimi babe wali nenelamsululam.<span id="bookmarks16"></span></div>
</div>
</body>
</html>
