<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sumbaogha 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">6:3 </span><span class=\"ft\">Ibraninangdi yubu mome samenagneag, “Hengkun taibuka taubuka ulamlea teng tompare epto aobare og wamukang,” seog.</span></div>",
    "F-1": "<div class=\"footnote-p\"><span class=\"fr\">6:4 </span><span class=\"ft\">Ibrani yubuag, “Nong nubu uro norop nimi,” aro si “Nefalim” engehirop (A'aliroba 13:33). Si “Nefalim” engeropne “paliag agha pelengelahiog nang,” aro engehirop.</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = false;
var baseRef  = "kkl-01-GEN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-01-GEN-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sumbaogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-01-GEN-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-02-RUT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nimiri mali-malia aghabog ulameka (6:1-8)</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Mog so'o sirikag-sirikag nimi maikno likto palamogpa, kelabo maikno mangalamsiek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kelabo tanekoag Allah Elmabo tanekori kemelamsiekpa, kelmabo saren walingeog wamek. Wamekpa sindi wanari, “Toro aukap,” senelamekneog tolamsiek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Undo unulamekpa, Nuni Allah ponekori yubu lelamogti, “Nimi ya'ag kamag wamikag, hain Nari tarelamsinne sinna nimi sop, ane sembe hengkun taibuka taubuka ulamlea teng lambareog<span class="footnote selectable" id="F-0"><sup>a</sup></span> 120 wamikti tebaukang,” seog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Abene li nengabo si “Nefalim”<span class="footnote selectable" id="F-1"><sup>b</sup></span> engehiropne mog so'o eneag wamek. Wamekpa Allah Elmaboap kelabo tanekoapti nimi mangkahiekpa sindi mangaroba mangkahiropne yin sae yo nang wamek. Samenag sin taneko wamekti, log kom uro palisong uro nimi si lehinneog wamek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span><span class="nd">Nuni</span> Allahri nimi kemelamsiogpa, nimi so'oag nimiri wanaag agha malingeog seneraglamekti, malingeog ulameka kembahiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kembahiogti, “Sa'a sembe sin sumbahisiri, ‘So'o eneag wamlulom,’ aro ambatsisi?” sembaogti, wana mali taog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>“Na mane agha uahi,” aro wanaag seneraghogti, “Nimi Nari sumbahisinge taneap, lebe aroba so'oag wamangneap, imtoman yabiropneap, ni taneko ni Nari kom nembahinun.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ot Nuh sembe aghabog Nari awi senelamnange limnun,” sembaog.<span id="bookmarks8"></span></div>

<div class="s"><div id="s2">Nuh ponekori ulamogne (6:9-22)</div></div><span id="bookmarks8"></span><a id="v9"></a>
<div class="p"><span class="v">9-11</span><span class="vsp">&nbsp;</span>Nuh ponekori ulamogne ane: Nuh elmabo me nengabo me wilindi abeneko sina Sem, Yafet, Ham mangkahiog. Nimi so'oag nimi Nuh likog ko'oag wamekne tanekori malia aghabog ulamekpa, ot Nuh aghabog Allahap sae tipto wamog. Wana porogne wamogti, nimi wamek nimiap se'el nenep tangto koma wamek. Aghana nimi yogne ni tala-tala wamekne tanekori Allah whingag yoaba aghabog ulamekti, nimi olamsiek.<span id="bookmarks9-11"></span> <a id="v12"></a><span class="v">12</span><span class="vsp">&nbsp;</span>Allahri kemelamsiogpa, sindi uanep kom saogneog ulamekti, sik malinge aghabog ulamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ulamekpa, Allahri Nuh ponekoag yubu lelamogti, “Nimi ni kom taukang aro karepto palilamna. Sindam nimi mamun optangto malia ulamangne mog so'oag to'op talamlaba, nimi niap nia mangkinaap orog nembanun.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ane sembe kabong mag alip toman piroba nhon polbanep kom kal, kat kal agha sol tolamlulam. Kabong anekoag leka wilniro sobamendi, mag wa'ileag aro paiag simbik babe, aeag simbik babe wiri lelepto sobalulam.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kabong aneko sunuro we uro sobalulamagna yan ingiro a'ilina saog tanena, teng tombare epto wilindiba tarabareap 133 sobalulam. Sabo uro sunuro sobalulamagna timbom agha no'op tarabare sobalulam. We uro tai solingkululamagna moromna nualbare saog uro solingkululam.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kabong aneko solapmendi, kabong lomag tika wilindi sobalulam. Imagap peyaganoap solapmendi, anabiag keken nhon phobalulam. Kabong aneko paro tara sip ina siram nhon pa'abalulam.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>‘Hain eptoba ni orog taukang,’ aro Nari mag sin nubunge arukaneba, longoro walelamleri niknibahileba, im mombolag mog so'oag wamlange ni tebaukang.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>‘Ot an aghabog toro pipkinun,’ aro anag salag palilamna. Andi kelap, anmabori kelaboap, kabongag wa'ilulom.<span id="bookmarks18"></span> <a id="v19"></a><span class="v">19-20</span><span class="vsp">&nbsp;</span>Lebe aroba so'oag uropne ni aneko, im toman yabiropneap, nimiri paia mo'osiropneap, mon moagti yabiropneap ni aneko tebaikag. Ane sembe si a'ero wamangne nene uro kelne nhon, yemne nhon anag yaikpa, kabong anekoag toro tobongkahilulam.<span id="bookmarks19-20"></span> <a id="v21"></a><span class="v">21-22</span><span class="vsp">&nbsp;</span>A'unap lebe aroba tanekoapti telamluloma maiknoro tobongkalulam,” aro ambarogha sunsunum uro uaog. <span id="bookmarks21-22"></span></div>
</div>
</body>
</html>
