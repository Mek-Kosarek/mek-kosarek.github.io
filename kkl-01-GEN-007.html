<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sumbaogha 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">7:2 </span><span class=\"ft\">Lebe aroba Allah sembe pimnep komne nhon sao nhon sao wamog. Allahri, “Lebe aroba Na sembe salik-malik pimnep kom,” seog.</span></div>",
    "F-1": "<div class=\"footnote-p\"><span class=\"fr\">7:19 </span><span class=\"ft\">Yahudinangdi yubu samenagneag, “Magdi walbaogha yimag agha we uro tai sip moromna saekpare walelingkiog,” aro pirop.</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = false;
var baseRef  = "kkl-01-GEN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-01-GEN-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sumbaogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='kkl-01-GEN-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-02-RUT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Magdi nimi opsiogha (7:1-24)</div></div>
<div class="b">&nbsp;</div><a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Olog wameka Nuni Allah ponekori Nuh ponekoag yubu lelamogti, “Nari an kemelangkenba, nimi wamangne anabiag ot an nhonog wana porogne wamlamba, anag Nari wana piamna. Ane sembe wene andi kelabo meap kabong sobaomne nenekoag wa'ilulom.<span id="bookmarks1"></span> <a id="v2"></a><span class="v">2-3</span><span class="vsp">&nbsp;</span>A'un kabongag wa'alapmundi lebe aroba Na Allah sembe pimnep saogne so'oag yabiropneap, <span class="footnote selectable" id="F-0"><sup>a</sup></span> im toman yabiropneap, si a'ero wamlange kel nenge saekpare topsimendi tolongolamsimendi, Allah sembe pimnep kom saogne nhon sao nhon sao wamlange ot yemne nhon, kelne nhon topsimendi tobongkahilulam. Magdi niknibahileba ya'ag orog taikag aro amik sin babe likto pukangba, ambatkenne nene sunsunum uro ualulam.<span id="bookmarks2-3"></span> <a id="v4"></a><span class="v">4</span><span class="vsp">&nbsp;</span>Ik saekpare wapmunba, ‘Hain eptoba Nari sumbahisinge orog talul,’ aro Nari mag nubunge pelengelaneba telamlea inipna teng nhon epto naualbare talul,” aro Nuni Allahri ambarog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span><span class="nd">Nuni </span> Allahri ambarogne sunsunum uro Nuh ponekori ulamog. <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Mag longoro walelamogti, mog so'o niknibaog sumeneko Nuh mangkaekne hengkun-kunne 600 wamogpa uro yabiog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Anam uro yabin komag Nuh poneko kelabo meap, elmabori kelaboap, “Magdi opsileag,” aro kabongag wa'iek.<span id="bookmarks7"></span> <a id="v8"></a><span class="v">8-9</span><span class="vsp">&nbsp;</span>Kabongag wa'ilamek abeneko Allahri lebogne sunsunum uro lebe aroba so'oag yabiropneap, im toman yabiropneap, Allah sembe pimnep saogneap, Allah sembe pimnep komneap, si sisa a'ero-a'ero kel nenge kabong anekoag yalamekpa, Nuh ponekori tobongkipsiog.<span id="bookmarks8-9"></span> <a id="v10"></a><span class="v">10</span><span class="vsp">&nbsp;</span>Kabongag tobongki agha nen ik saekpare wamekpa, mag longol alamog.<span id="bookmarks10"></span> <a id="v11"></a><span class="v">11-12</span><span class="vsp">&nbsp;</span>Mag longoro walelamogti, mog so'o niknilamog sum Nuh poneko mangaro yabiogne hengkun-kunne 600, wal phendepne, ae ik ko'olom tarabare sumeneko mag punguro walelamogpa, imag siba im kupto mag nubunge kuluklamog paghabog ae inipna teng nhon epto naualbare taog.<span id="bookmarks11-12"></span></div><span id="bookmarks11-12"></span><a id="v13"></a>
<div class="p"><span class="v">13</span><span class="vsp">&nbsp;</span>Mag yalamog sumeneko Nuh, elkelabo, elmabo Sem, Yafet, Ham, sin kelaboap kabong anekoag wa'iek.<span id="bookmarks13"></span> <a id="v14"></a><span class="v">14-16</span><span class="vsp">&nbsp;</span>Wa'iek kabong lomag anekoa, lebe aroba nimiri paia mo'osiropneap, mo'osirop komneap, mon moagti so'oag lelepto yabiropneap, im toman yabiropne ol yagneap, hain eptoba so'oag uroba kel nenge kabongag aneko yingkiropne Allahri lebogne sunsunum uro Nuh ponekori tobongkipsiogpa, kabong lomag wamek. Kabong lomag wamekpa, Allahri ina siram serekatsiog.<span id="bookmarks14-16"></span></div>
<div class="s2"><div id="s2">Magti mog so'o niknilamogha (7:17-24)</div></div><span id="bookmarks14-16"></span><a id="v17"></a>
<div class="p"><span class="v">17-18</span><span class="vsp">&nbsp;</span>Kabong lomag wamekpa, mag aneko longoro payangkalamog paghabog ae inipna teng nhon epto naualbare taogpa, kabong aneko poa walelamog. Poa walelamogti, mag alibag yingkiogpa, pol keyaglamog.<span id="bookmarks17-18"></span> <a id="v19"></a><span class="v">19-20</span><span class="vsp">&nbsp;</span>Mag aneko maiknoro longolamogti, yim nubunge ta'aro niknilamogti, im ngang tamag waelbaogpa<span class="footnote selectable" id="F-1"><sup>b</sup></span>, mog so'o wamloa abeneko ta'aro niknibaog.<span id="bookmarks19-20"></span> <a id="v21"></a><span class="v">21-23</span><span class="vsp">&nbsp;</span>Undo unulamogti, Nuni Allahri nia mangkina hain eptopne so'oag yabiropneap, im toman yabiropneap, nimiri mo'osiropneap, peret aro yabiropneap, kelero yabiropneap, nimiap ya'ag orog nenelamsiogti, ot Nuhap kabongag aneko wa'iekneog Allahri toro pipsiog.<span id="bookmarks21-23"></span> <a id="v24"></a><span class="v">24</span><span class="vsp">&nbsp;</span>Mag longoro waelbaogne neneko lo'oe tan koma wamog paghabog ik teng lambare eptopne naual tarabare 150 talamogpa, magti ni so'o nikniamog.<span id="bookmarks24"></span></div>
</div>
</body>
</html>
