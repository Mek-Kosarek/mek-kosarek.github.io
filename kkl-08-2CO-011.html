<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11:4 </span><span class=\"ft\">Wene Paulusti, “Yesus yogneap, yubu walinge yogneap, yame yogneap,” seogne enena, nimi yogne si Yesus sembe lebog kom aghana, Yesus sembe sik komne ambarelamsiek yubu sembe lebog. Apna “Yame yogne,” seog nena, Allahri tapto tatsinep yame sembe lebog kom aghana, mog so'oag nimiri wanaag seneragnange sembe lebog.</span></div>",
    "F-1": "<div class=\"footnote-p\"><span class=\"fr\">11:8 </span><span class=\"ft\">Paulusti, “Haogha tomnoa saog uro topsi te?” seogne enena, likiptop yubuag agha Korintus nimi taneko wabahiog. Ora so'oag wamek nimiri tarelamsiekne kamna kapto tatsiek kom aghana, “Korintus nimiag el nenero ambatsilul,” aro Paulusag mo yepto tarek. Sin tatsiek nimiag lumban koma Paulusti Korintus nimi paliag nenero ambatsiogne sembe Paulustina, eldi yubu torapto Korintusag wamek nimiag walamsiogti, haogha sembe lebog. </span></div>",
    "F-2": "<div class=\"footnote-p\"><span class=\"fr\">11:24 </span><span class=\"ft\">Yahudi nimiri nimi nhon taeplam-taeplam lopsiek tanena, Musari aruksiog yubu sunsunum uro ot ik teng nhon epto naulbare opsinep (Ulangan - Sariktoba 25:3). Ane sembe nimi nhonag wana yo sirik senelamek tanena, irikna aneko phiban koma ot opnange nhon limna agha ik teng nhon epto aobare taeplam-taeplam lobek.</span></div>"
};

initFootnotes(footnotes);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-08-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-2CO-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='kkl-08-2CO-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulusap eldi yubu toraptop nimiap sembe ambatsiogha</div></div><a id="v1"></a>
<div class="m">
<div class="c-drop">11</div> <span class="v">1</span><span class="vsp">&nbsp;</span>Wene na olog yubu ambatnuahinne, seneragna koma yubu ambatsiloa saogne yubu lemnuan. Yubu lemnuanne a'undi wana mamsoba, ka'ebahom senelamna. Aghana a'undi wana mamleba, nari yubu ka'ebalulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nari yubu lepsene senelamnangena, Allahri a'un sembe “Naringe,” senenneag agha nari a'un, “Yae wamsisene,” senelamsin. Undo senelamnangena, saren kelabo nhon ela'ange tanepne ponekoag iliri, “Tatnun,” aro salag piploa saog uro, nari a'un sembe, “Kristustinge mo wamikpa, Elag poa tarel phinun,” aro salag pimno.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Salag pimnoba, a'undam nimi wanaag agha, “Kristustinge mo wamap,” seneptanep. Aghana samenag paghe wana hektopneri yubu neptopne ina agha Hawa keleneko ina selepne toman pabiog saog uro, ora nimiri a'undi wanaag seneraglamlomne loba nembahiikag, aro log senelamna.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Log senelamna sen nena, nuri samenag a'unag Yesus yubu walinge ambatsiboba, toro saelbaomne toman agha Allahri El Yame a'unag pipsiog. Aghana wenena, ora nimi a'unag yanep nimiri Yesus yogneap, yubu walinge yogneap, yame yogneap<span class="footnote selectable" id="F-0"><sup>a</sup></span> ambarelamsiong yubu a'undi wanaag tam talul semban koma ka'elamlom.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Sin nimi tanekona, sindam nimi sembe, “Wepto pogsiognang nubu phelektopnang wamap,” seneldalamang aghana sin, “Na phelekto nubunang taong,” senelamsin kom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nari yubu lilim emem arop yubu lenne sembe olog ekonne saog wamna. Aghana Kristus yubu walinge sembe elne wamna. Na el wamnange eneko nia mangkina lero ulamobonge toman nimi ni whingag a'un sembe tibin uro lag nembarelamsibo.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Samenag, “A'un paliag urop nimi talulom,” aro a'unag kamna molbahin koma nadamne umag neneptangto Allah yubu walinge a'unag ambarelamsisi. Undo unulamsinge nenekona, a'unag malia uahisi te?<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Undop pagha tanena, Kristusag wana paliro ora so'oag winildalamek nimi tanekori na yepto tarelamneekpa, a'unag ambarelahisinge nenekona, sindi yeplamneeka haogha saog uro topsiri a'unag yebelahisi te?<span class="footnote selectable" id="F-1"><sup>b</sup></span><span id="bookmarks8"></span> <a id="v9"></a><span class="v">9</span><span class="vsp">&nbsp;</span>Apna na a'unap nhon wamubuag, na teko ulamneogpa, a'unag ikinne pipsisi kom. Nanag teko ulamneogpa, nungkabo Makedonia so'oag agha yalamekti, na teko aba ni tarelamneek. Nia mangkina uro yabalamogpa, “A'unag ikinne pipsineag,” aro nadamne yae uptangto wamsiri, amik babe yae uptangkamnun.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nari a'unag ikinne neneptan koma ulamsiri ulamnange nenekori wana yeng ulamnelba, a'un Akhaya so'oag wamlom nimi nhondi babe wana yeng ulamnelne neneko kom nembanep kom. Kristus yubu sikne nanag wamnelba, wene aro lemnange babe sikne agha lemna.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nari a'unag ikinne neneptan koma ulamsinge sembe a'undi senelamlomne, “Nu o'ona sembahiog kom, ane sembe nunag molbahin koma wamog,” sembalom te? Allahri el wamlangena, nari a'un o'ona senelamsin.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nimi nhon-nhon a'un wamlomag tanekoa, “Paulus elkaboap nika-nika saog wamap,” aro maibildalamnepne sembe, nunag luknubahineba pa'asea ero kemelamang. Aghana, “Nunag luknubahineba sindi ibukang kom,” aro nari wene a'unag kamna molbahin koma yubu ambarelamsinne tipto ambarelamsinun.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sin nimi taneko haing kunuhirop yubu ambatsirop nimi wamang. “Kristusti wepto pogsiognang wamap,” aro lag neneldalamang aghana, sik uro Kristusti wepto pogsiognang wamang kom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Tam nene sembe lo'om seheng kom. Phia sikini nubunge Satanas nenekori eldamne lag neneldalamlangena, Allah arukna imagne warelamlange saog uro kembanep.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ane sembe Satanas nenekori arukna babe sindam nimi lag neneldalamang nena, wana porog nembahinep yubu ambatsirop nimi saog uro kekneldalamang. Tam nene sembe lo'om seheng kom. Sindi malia ulamangne sunsunum uro amik sin kom taukang.<span id="bookmarks15"></span></div>

<div class="s"><div id="s2">Paulus seklelamogne sembe ambatsiogha</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nen sap sarikito yubu lelamnange, nimi nhondi na sembe, “Limitukne,” sembaneheng kom. Aghana limitukne yog nimiri ambarelamsiong yubu a'undi wanaag, “Tam talul,” semban koma ka'elamom saog uro, nadamne paliag neneptangtop yubu olog ka'eamlulom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Wene a'unag yubu yangaro nadamne paliag neneptanuanne, nu Saelba Uhiropne ponekori yubu lemnep saog uro lemnuan kom aghana, limituk yubu saog uro lemnuan.<span id="bookmarks17"></span> <a id="v18"></a><span class="v">18-19</span><span class="vsp">&nbsp;</span>A'undam nimi sembe, “Wana hektop nimi agha wamap,” seneldalamlom. “Wana hektop nimi wamap,” seneptangtopneag agha sin limituk nimi maiknori mog so'oag uropne sunsunum uro maiptangto ambarelamsiang yubu a'undi wana mambi agha awi uro ka'elamlom. Ane sembe, nari babe olog maiptangtop yubu ambatnuahin.<span id="bookmarks18-19"></span> <a id="v20"></a><span class="v">20</span><span class="vsp">&nbsp;</span>A'undi wana mamnaba, mo ka'elamlom nena, nimi nhondi a'un arukna nenelamsil to, a'undinge aboapti telamla to, a'undinge haoghaba tolamla to, paliag neneldalamla to, a'undi abomag taeplamsil to, a'undi wali ka'elamsilom.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yaghe nari a'unag undo ulamsisi kom agha, a'undi na kipnep komdi, “Pesange,” senelamnelom te?</div>
<div class="p">Undop pagha tanena, nadamne limituk nimi saog neneptaneri, ora nimiri log kom uro maibildalamang saog uro nari babe log kom uro maiptanun.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Sin nimi taneko Ibrani nimi wamang te? Na babe Ibraninge wamna. Israel ponekori mangaroba mangarobari sin mangkahiek te? Na babe Israelne wamna. Abraham ponekori nimi yina likto piogne agha mangaptaek te? Na babe Abrahamdi mangaroba wamna.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sin nimi taneko Kristus arukna wamang te? Yubu sikne lag phoro samoro lemne tanena, nenek salehirop nimiri yubu saog senelamna aghana, nari sin phelekamsin. Sin phelekamsinba, nanap sunsunum kom nena undo. Sop-sop whin seklero tolamsi. Ik etpare nimiri na haing sae kaupto kop aeag tobongkimneek. Nimiri maiknoro taeplam-taeplam lopneek. Ik sulu tebanep saog ulamsi.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yahudi nimiri na taeplam-taeplam lopneek nena, selek phende wilindi a'iliro ik teng nhon epto aobare taeplam-taeplam lopneek. Ik teng nhon epto aobare taeplam-taeplam lolamneek nena, ik lambare saelbamneekti taeplam-taeplam lolamneek.<span class="footnote selectable" id="F-2"><sup>c</sup></span><span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nimiri na kameag agha olamneek nena, ik wilindi uro yabiog. Ik nhon kirikti opneek. Mag alip toman na palamsi kabong ik wilindi kolapto yabiog. Ik nhon kabong kolabaogpa, na mag longorop mag laut nusamag inipna nhon yo'obi nhon maghag pol keyaglamsi.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Sop-sop as nhonag pang nhonag pang ulamsi. Palamsi abeneko na ya'ag omnep nena, mag kaunaghap, haoghaba torop nimiap, Yahudi nimiap, Yahudi kom nimiap ni anekori na ya'ag omnebag yabalamsi. As soro kalurop asag babe, pai aldesag babe, mag longorop mag lautag babe na ya'ag tebanebag ulamsi. Apna nimi nhon-nhonna, sin Kristusag wana palirop nimi senelamsisi aghana, nungkabo taptopne komdina, na omneikag senelamsi.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Na kilim weanga whin seklero awe tolamsiri, ik sulu kwahing mana babe malamsi kom. Kwaneng yo babe, mag yo babe seklelamsiri, kwaneng ten koma ulamsi. Ag wangaroba babe orogti son seklelamsi.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Na sop-sop ikin seklelamsi agha wene nen nhonneri wanaag ikin nenelamnel nena, Kristusag wana palirop nimi tala-tala winildalamang nimi ni sembe, “Yae paiamsisene,” senelamnangeri nen ma'aro wana ikin nenelamnel.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>A'un nimi nhon haing pesa urop tanena, na babe pesa uaneloa saog nimi neneldalamna. Nimi nhondi a'un perarekto phukul pinep ina toman pabahinep tanena, na wana yo senelamna.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>“Nadamne maiptangto lemnepneog lepsene,” senelamna tanena, ot nadamne pesa neneptangto uropne sembe maiptangto lemnun.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Na ot sikne agha lemnange ene, nu Saelba Uhiropne Yesus Ili Allah ponekori el wamla. El poneko ya'ag uro omeklamukap.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Na samenag as Damsyik so'oag wamsiba, yubu sia leropne Aretas poneko umag saelba uhiropne nhondi na sarekareplamneogti, “Saelbaukap,” aro as soro kalurop as Damsyik aneko yae welamneek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Sindi na, “Oro saelbaukap,” aro welamneek aghana, prii kau saog uro wiroba lomag wa'isi. Kau lomag wa'isiri tognoptahiba, ora nimiri, “Tognoro lambalul,” aro yepneek. Kau lomag wamsiba, eplamneek nimi tanekori as kanero leka solingkiropne nenekoag keken lom toman paiag sip haing kerekto pelengkaneekpa, na saelbaneog kom.<span id="bookmarks33"></span></div>
</div>
</body>
</html>
