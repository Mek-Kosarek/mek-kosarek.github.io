<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='kkl-03-MAT-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nimi sembe tam karebi agha lobange sembaheng kom,” aro ambatsiogha</div></div>
<div class="r"><div id="r1">(<span class="reflink"><a href="kkl-05-LUK-006.html#v37">Lukas 6:37-38</a></span>, <span class="reflink"><a href="kkl-05-LUK-006.html#v41">41-42</a></span>)</div></div><a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Yesusti nen tipto yubu ambarelamsiogti, “Allahri tam karebi agha a'unag tam pipsileag aro, a'undi ora nimi sembe tam karebi agha lobange aro seneraglamseng kom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>A'undi ora nimi sembe tam karebi agha seneragto ulapmunne sunsunum uro, Allahri a'un sembe babe tam karebatsilul. A'undi nimiag saeri sumbi agha tatsimunne sunsunum uro Allahri babe saeri sumbi agha a'un babe tatsilul.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Sa'a sembe ankaeri haingag kal sikin ua ulamlange, ‘Imnun,’ aro elamlam aghana, andi haingag kal la'asi optenabangkelne ilil dalamlam kom?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Andi haingag kal la'asi optenabangkel aghana, welaro andi ankaeag, ‘Kal sikin andi haingag wangkekelne toro la'imbitkenun,’ aro lelamlam?<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Anna, ‘Wali sembanukang,’ aro uropne wamlam! Andam nimiri haingag samen kal la'asi optenabangkelne toro la'inip tamen taneogna, andi ankaeri haingag kal sikin ua ulamlange tibin wali uro ipmendi, toro la'iniloplulam.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Mema Allahringe, ‘Kamdi telul,’ aro kam whingag tatseng kom. Kam nhonag tatmunba, a'unag samoro si sapsinep. Kamna alikinag agha toroba mutiara pham ua urobag toro tobogaheng kom. Phamag toro toboghatmunba, pensalag yan ingisaplopnep,” aro ambatsiog.<span id="bookmarks6"></span></div>

<div class="s"><div id="s2">Allahag moloro ina siramag kaunguro erop nimi sembe ambatsiogha</div></div>
<div class="r"><div id="r2">(<span class="reflink"><a href="kkl-05-LUK-011.html#v9">Lukas 11:9-13</a></span>)</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nen yubu lelamogti, “A'undi Allahag mololapmunba tatsilul. Elapmundi iplulom. Ina siramag kaunguro yoplapmunba, a'un sembe ina kubatsilul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimi etneri mololamle tanena, saeri toplul. Nimi etneri el tolamle tanena, haingdi iplul. Nimi etneri ina siramag kaunguro yoplamle tanena, el sembe ina kup talul.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Sunumnana undo. A'un nimiri me nhondi mololamleri, ‘Naiyong, kwaneng roti nhon tatnemenba tenun,’ sele tanena, a'un nimi nhondi anmeag kirik tatnep te?<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Me enekori, ‘Ikan sop tatnemenba tenun,’ aro molbaleba, paghae el saeag pimnep te?<span id="bookmarks10"></span> <a id="v11"></a><span class="v">11</span><span class="vsp">&nbsp;</span>A'un mog so'oag nimi wanaag yo urop nimi aghana, a'un maboag, ‘Walinge agha tatsisebe,’ aro ulamlom. Undop pagha tanena, a'un nimi etneri A'uni Imagne ponekoag mololapmun tanena, el Imag wamlange ponekori, ‘Name,’ aro phelekto tarelamsileri, walingeog tatsilul.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ane sembe sa'a-sa'a ulapmunne abeneko pere a'undi, ‘Nimiri nanag walia uaneheng,’ senelamlomne sunsunum uro a'undina, nimi orangeag walia ulamsululom. Musari arukahiog yubuap, Allah yubu silimu tiptop nangdi mome toro pibek yubuap ni abeneko yubu tam nhon nenekoag ni kaupto wamlaba ambatsin,” seog.<span id="bookmarks12"></span></div>

<div class="s"><div id="s3">“Ina ologne toman wa'ilulom,” aro ambatsiogha</div></div>
<div class="r"><div id="r3">(<span class="reflink"><a href="kkl-05-LUK-013.html#v24">Lukas 13:24</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Yesusti nen tipto ambarelamsiogti, “Loba nenep tangtobag pinep ina aneko sabo uropti, wa'inep ina siram anekona nubu uro pa'arop ina wamlaba, nimi maikno ina aneko toman wa'alamang. Ane sembe to'op ina siram toman wa'ilulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Olog ina siram to'op ina aneko kamag uro unag pinep ina wamla. Ina aneko toman ot nimi ologhari ibikti wa'aukang,” seog.<span id="bookmarks14"></span></div>

<div class="s"><div id="s4">Kal wana walingeap malingeap sembe yubu likipto sunumna ambatsiogha</div></div>
<div class="r"><div id="r4">(<span class="reflink"><a href="kkl-05-LUK-006.html#v43">Lukas 6:43-44</a></span>; <span class="reflink"><a href="kkl-05-LUK-013.html#v25">13:25-27</a></span>)</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Yesusti nen tipto ambarelamsiogti, “Nimi nhon-nhondi, ‘Allah yubu silimu tiptop nimi wamapti ambarelamsiap,’ aro orolenange ambatsinep. Sin kemero ka'esinagna, pham domba wana walinge saog urop nimi sembanep aghana, sindi wanaag seneragtop nena, pai kam yonge saog uro wamang. Sin nimi taneko sembe yae togtangto wamlulom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimiri kal wana mauropne kembi agha, ‘Wela saog kal wamla,’ aro el tanep saog uro, nimiri ul piropne agha lag talenge a'undi kembiag agha, ‘Wela saogne wamla,’ aro el talulom. Nimi nhondi kal ara wana to, anggur wana to, ‘Tagto tenun,’ aro ulamnari, werengkel alog kalag agha tagto tenep kom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ane saog uro kal wali uro pongorop kal niri kal wana walinge agha maurop. Apna kal iklerero pongorop kaldi wana malinge agha maurop.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kal wali uro pongorop kaldi kal wana malinge maubanep kom. Apna kal iklerero pongorop kaldi wana walinge maubanep kom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Kal wana walinge maurop kom kal sisa neneko ni khaepto aukag tobogto tamnepneog wamla.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ane saog uro sin orolena lerop nimi tanekori ul piropne agha lag talenge a'undi kemelapmundi, ‘Wela saogne wamla,’ aro el talulom.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Nimi maiknori na yoplamneikti, ‘Nai, nu Saelbamsilamne,’ sukang aghana, sin yoplamneik nimi ni taneko Imagne ponekori saelba ulamsil nimi tanep ina wa'ina wamukang kom. Ot sin nimiri Nani Imagneri seneropne ul pirop nimi agha eldi saelba ulamsil nimi taukang.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ik komobanebag sum eneko nimi maiknori nanag yubu lelamikti, ‘Nai, nu Saelbamsilamne! Nuri ulamuburi, an siag agha Allahri yubu silimu tipto ambarelamsiburi, an siag agha phia nimi kulomag uropne yaglamsiburi, an siag agha memne mikibari uanepne ulamubu kom te?’ sukang.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Aghana nari sinag samoro yubu lelamneri, ‘A'unna na ekon nimi nari ilihirop kom nimi wamlom. A'un irikna ingisaplorop nimi wene na wamnaag anea pululom,’ aro lag phoro senun,” seog.<span id="bookmarks23"></span></div>

<div class="s"><div id="s5">Wana hekto ae soropneap limituk uro ae soropneap sembe ambatsiogha</div></div>
<div class="r"><div id="r5">(<span class="reflink"><a href="kkl-05-LUK-006.html#v47">Lukas 6:47-49</a></span>)</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Yesusti nen tipto ambarelamsiogti, “Nimi etneri nari ambatsirop yubu ene ka'elamleri, salero ul palamle tanena, nimi eneko nimi wana hektopneri kirik alibag aeog pubu ikto ae soropne saog wamla.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>So'o punag walil wa'ina yangan kirik anekoag aeog pubu ikto solamla ane sembe, mag telamnari, mag wenero ilipto yalamnari, khaori aeag siplamnaba, ae kirik alibag sorop ae aneko tupnep kom.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Aghana nimi etneri nari ambatsirop yubu ene ka'elobi agha salero ul palamle kom tanena, nimi eneko nimi limitukneri kirik a'angkea alibag ae soropne saog wamla.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Kirik a'angkea alibag ae soamlaba, mag telamnari, mag wenero ilipto yalamnari, khaori aeag siplamnaba, ae eneko tupnep. Ae tupnepne neneko ya'ag mali uro kwerek tangto yabinep,” aro Yesusti ambatsiog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28-29</span><span class="vsp">&nbsp;</span>Yesusti wene aro ni yubu eneko ambatsiogpa, sin longoro ka'elamek nimi tanekori el talamekti, “Yaghe, el mo el uropne wamlari, mikipneag agha amoro ambarelamsil. Musari yubu amohirop nangdi undo mikipneag agha nunag amoro ambarelamsiang kom,” senelamekti lo'om seek.<span id="bookmarks28-29"></span></div>
</div>
</body>
</html>
