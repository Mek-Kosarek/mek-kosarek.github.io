<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Timotius 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:6 </span><span class=\"ft\">Phia mog so'oag wamangnena samenag Allahri “Nari arukna taukang,” aro sumbahiog. Wali sumbahiog aghana, sindi irikna phiro ulamekti, Allah yubu ingisaplobekneag agha Allah aisa nembaek. Ane sembe Allah ua urobag agha pelengkahiog. Yudasti yubu ayat 6 nene kembanep.</span></div>"
};

initFootnotes(footnotes);

});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-15-1TI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-14-2TH-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-15-1TI-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Timotius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-15-1TI-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-16-2TI-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusag seneragtop nimi pia uhiropnang tanepne sembe lebogha (3:1-7)</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Yubu kiki nene otsikne andagha ambarelangken. Nimi etneri, “Yesusag seneragtop nimi pia uhirop nimi tanun,” senerop nimi enekori “Awe saelbahane,” aro seneragtopnena, awe toro welbana wali sirikne “Saelbahane,” senerop.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ane sembe nimiri yubu sikne agha “Malia ulamla” aro elag tam pimnep tanena, Yesusag seneragtop nimi paia uhirop nimi wamnep kom. Yesusag seneragtop nimi paiamsinep nimi eneko kelabo ot nhonog toamnep. Yesusag seneragtop nimi paia uhiropne tanep nimina, undop nimi agha tanep.</div>
<div class="li top-spacing">Eldi wana mamleba, “Malia uanun” senelamlenge lirop</div>
<div class="li">Eldi wana hekto seneragha urop</div>
<div class="li">Nimi orangeri el sembe “Wali nimi” aro kiptop</div>
<div class="li">Eldi aeag nimi wa'al ananne sembe ina kuptop</div>
<div class="li">Eldi wali uro el nenero ambatsinep<span id="bookmarks2"></span></div><span id="bookmarks2"></span><a id="v3"></a>
<div class="li-v"><span class="v">3</span><span class="vsp">&nbsp;</span>Mag yongeri wana torop kom</div>
<div class="li">Nimiap kame tarop koma “Nimiap-nimiap aingniro wamukap,” senerop</div>
<div class="li">Nimiap waptangtop yubu agha leptangtop kom</div>
<div class="li">Kal ma'aldi wana torop kom</div>
<div class="p">Undop saog nimi wamle tanena, “Yesusag seneragtopne paia uahirop nimi taho,” sembanep.<span id="bookmarks3"></span> <a id="v4"></a><span class="v">4-5</span><span class="vsp">&nbsp;</span>Yesusag seneragtopne pia uhiropne tanep nimiri eldi kel, eldi mabo kelmabo wali uro o'oamsilul. Wali uro o'oamsileba, eldi mabo kelmabori sikini yubu ka'eamikti, sikini sembe “Nuniong,” senero sunsunum uro ulamukang. Nimi nhondi eldi kel, eldi mabo kelmabo wali uro o'obahinep kom agha elag “Yesusag seneragtopne paia ulamsululam,” aro eldi saeag paiamna tanena, welaro Allah Elmabo o'obahinep? Ane sembe eldi kelabo meap wali uro o'oamsile kom tanena, Allah Elmabo pia uahiropne wamlul kom.<span id="bookmarks4-5"></span> <a id="v6"></a><span class="v">6</span><span class="vsp">&nbsp;</span>Allah Elmabo paia uhinne tanep nimina, weneog Yesusag “Sikne” aro alniro seneraglamna nimi agha pia uhirop nimi tanep kom. Weneog Yesusag seneraglamna nimi agha Allah Elmabo paia uhiropne tan pagha tanena, el nenekori, “Na Allah Elmabo paia uhinne wamna,” aro metmereng senep. Samenag babe phia sikini nubungeri “Na nubunge wamna,” aro metmereng seogpa, Allahri phia sikini nubunge nenekoag tam ikinne pibog.<span class="footnote selectable" id="F-0"><sup>a</sup></span> Allahri samenag phia sikini nubungeag tam ikinne pibog saog uro, Allah Elmabo paia uhirop nimiri “Nubunge wamna,” aro metmereng seleba, Allahri elag babe tam ikinne pimnep.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Allah Elmabo paia uhinne tanepnena, Yesusag seneragtop kom nimiri babe eldi ul palamlange sembe “Nimi walinge,” senelamik tanena, el wali Allah Elmabo paia uhinne wamnep. Aghana Yesusag seneragtop kom nimiri Allah Elmabo paia uhin nimi sembe san tilipnange na karong. Ane sembe Yesusag seneragtop kom nimiri eldi ulamlange sembe mali alamik tanena, nimi eneko Allah Elmabo pia uhinne wamnep kom. Nimi undo urop saog nimi eneko “Phia sikiniri selbel werobag wa'ileag,” aro Allah Elmabo paia uhinne wamlul kom.<span id="bookmarks7"></span></div>

<div class="s"><div id="s2">Allah Elmabo agha nimi yepto tongohirop nimi sekitsinepne sembe ambarogha</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Allah Elmabo paia uhiropne tanep nimi sembe ambatsindi, nen tipto ambarelamsinnena, Yesusag seneragtop nimi longoro winiroba anabiag agha “Teko ulamsileag,” aro yepto tongohiropne tanep nimi sembe ambatnuahin. A'un Allah Elmabo anabiag agha nimi yepto tongohiropne tanep nimina, undop nimi agha tanep.</div>
<div class="li top-spacing">Sindi lero ul palamangne agha ora nimiri maipsinep</div>
<div class="li">Sindi sikne andagha lero urop nimi</div>
<div class="li">Mag yongeri wana tohirop kom nimi</div>
<div class="li">Kal ma'aldi babe haing suruhirop kom nimi</div>
<div class="p">Undop nimi wamseng tanena, a'undi sin sembe, “Yesusag seneragtop winirop nimiri sae tahengdi, yepto tongohirop nimi taheng,” sembanep.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Sin yepto tongohirop nimi tanep nimina, “Walinge agha ulamnari, uanun,” aro yubu sikne Yesus sembe seneraglamangdi, salelamang nimi agha wepsiro sekitsinep. Yubu sikne Yesus sembe samenag tognoro saog wamog aghana wene el tabu. El taburi, Allah Elmabo yepto tongohinep nimiri yubu sikne wali uro seneraglamikti, kas mi agha saelbamik pagha tanena, “Nuri sae tahengdi, yepto tongohiropne taheng,” aro seneragnep.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sin Allah Elmabo yepsin nimi anam wepsin komag sin mipsinba, nimiri sin sembe se'el nembahinep kom tanena, sin hae Allah Elmabo yepto tongohirop nimi wamnep.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kelabo sikindinge babe sindi wana mamleba, “Malia uaukap,” senelamikne libikti, ora nimi sembe san tilipto lemna koma ulamukang. Undo ulamikpa, ora nimiri ililamsiikti, yepto tongohirop nimi sikin kelabo aneko sembe “Sikneog lero urop kelabo wamang,” aro maiplamsukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Allah Elmabo yepto tongohiropne eldi kel ot nhonog toamnari, eldi kelap kelmabo meap wali uro o'obahinepne agha wamlul.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nimi etneri Yesusag seneragtop nimi sol wali, wali uro yeplamsiikpa, ora nimiri sin wali uro yeptop nimi sembe “Nimi walinge, nani,” aro maiplamsukang. Nimi wali uro yeplamsiikti, sindam nimiri wanaag Yesusag seneragnange nen ma'aro maikno talamlul. Yesusag seneragnange maikno talamleri, wana nong ningkiri Yesusag “Allahri wepto poghogne Kristus sik uro wamla,” aro seneraglamukang.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14-15</span><span class="vsp">&nbsp;</span>Nari an kemelaghenunne nen olog tane wamneri, an kota Efesus wamlamag men yanun. “Men yanun,” sembamna aghana men yane kom tanena, “A'un ekon wamnep kom,” sembamnari mome ane “El talulom,” aro palilamna. A'un Allah Elmabo saog uropne wamlom, ane sembe Allahri Eldamneri mabo sembe, “ ‘Undo-undo ua ulamukang,’ senenne el wamlulom,” sembamnari, mome ane toro palilamna. Allah ya'ag kamag uropne ponekori “Eldi yubu sikne mikip uro saelbamlulom,” aro a'un Yesusag seneragtop nimi poloro winilamsilba, wamlom. “Eldi yubu sikne salelapmundi, ambarelamsimunba, ora nimiri Yesus sembe ‘Allahri wepto poghogne sikne wamla,’ sembaukang,” aro Allahri a'un poloro winilamsildi, sekelilamsil.<span id="bookmarks14-15"></span> <a id="v16"></a><span class="v">16</span><span class="vsp">&nbsp;</span>Sikne Yesus sembe samenag tognoro wamog aghana wene lag taogpa, nu Yesusag seneragtop nimi niri El sembe saekag lelamapne wali nubu sirik wamla. Nuri Yesus sembe sikne aro seneraglamapne undo.</div>
<div class="q top-spacing">El neneko nimi saog uro lag taogpa,</div>
<div class="q2">Allah Yame Walingeri “El sikne,” aro lag nenelamogpa,</div>
<div class="q">Allah arukna imagnang malaikatti babe ibek.</div>
<div class="q2">Nimiri yubu El sembe ambarel phiekpa, nimi sisa Yahudi kom nimi babe ka'elamek.</div>
<div class="q">Nimi mog so'oag nimi tala-tala wamangne agha El neneko sembe “Sikne” aro seneraglamang.</div>
<div class="q2">Samenag nimi saog uro mog so'oag wamog aghana, Allahri El neneko sembe “Nimiri omeklamukang” aro imag agha kiliro tobogpa, wamla.<span id="bookmarks16"></span></div>
</div>
</body>
</html>
