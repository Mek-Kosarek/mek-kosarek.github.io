<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Roma 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-08-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Roma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-08-ROM-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-1CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Kristusap nhon tebabu aghana, nen Kristusap nhon kamag tabu,” aro ambatsiogha</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Undop pagha tanena, sa'a sukap? Nuri tipto malia ulamsebe andarina, Allahri wana nunag yorolamsilne nubu tangto phelekaho sembanep te?<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Undo sembaheng kom! Malia uropne nene sembe teptop nimi tabu ane sembe, nu nen tipto, “Nu kamag uro wamnepne malia uropneag ul palamukap,” sembanep te?<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nundam nimi agha Yesus Kristusag wana palilamapti, nu maghag pelengelamsiangne sembe a'un el wamlom te? Yesusag wana palirop nimi maghag pelengehirop tanena, “Kristus nu sembe tebaogne ponekoap ma'ap taap,” aro seneragtopneag agha maghag pelengelamsiang.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ane sembe, nu maghag pelengelamsiangne pere agha Kristusap nimi teptop nimi saog tabuba, Kristus kirik hogtobaag sikek saog uro elap nikag maghag pelengelamsiang. Maghag pelengelamsiang andarina, Ili Allah imang wareropne pere agha Kristus poneko nimi teptobag agha kamag nembaog saog uro, nu babe kamag nembi agha wendog nimi nembahiog. Wendog nimi nembahiog ane sembe, sunsunum uro ul palamukap.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Nari yubu lelamnangena, el tebaogpa, sikek saog uro nu babe elap nhon ma'ap tangkamap tanena, nu mo teptop nimi wamukap kom. Mo teptop nimi wamukap kom aghana, el kamag taog saog uro nu babe kamag taberi, elap nhon wamukap.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nuri samenag, “Malia uahane,” aro ulamububa, malia uahane senenne nenekori nu arukna saog nembahiog. Arukna saog wamubu aghana, nu el uro wamap nena, nu Kristusap nhon ma'ap tangtopneag agha, nu mog so'oag nimiri, “Malia uahane,” senenne neneko epto tobog. Epto tobog nena, nimiri el kalag sipto obeka anekoag, “Malia uahane,” senenne neneko elap nhon tebaog. Eldina, “Nimi nong ningkiri malia seneropne neneko kom taho, andarina nimiri, ‘Malia uahane,’ senenne nenekori nen tipto sin arukna nembahinep kom,” aro epto tobogpa, elap nhon tebaog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tam nene sembe, “Malia uahane,” senenneri mog so'oag nimi aruklamsil aghana, nimi teban tanena, malia senenne nenekori nimi eneko arukna arukulanep kom.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Nu Kristusap ma'ap tangto tebabu ane sembe, “Elap nhon kamag wamukap,” aro sik senelamap.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nu el uro wamap nena, Kristus poneko nimi teptopneag agha kamag taog tanena, el nen tebanep kom. Ane sembe tepnangeri el nen luknubanep kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>El samen tebaogne, mog so'oag nimiri malia uroba sembe tebaog ane sembe, nen phendep sum tebanep kom. Aghana wene el kamag wamlange Allah sembe ua ulamla.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ane saog uro a'undi babe a'undam nimi sembe seneraghal dalapmundi, “Na, ‘Malinge uahane,’ seneropne sembe na teptop nimi saog tahi. Wene Yesus Kristus ponekoap ma'ap tangkamnamneag agha kamag nembaneogpa, kamag wamnange Allah sembe ua ulamnun,” aro seneraghal dalamlulom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>A'undam nimiri, “Malia uahane,” senenne wanaag lolol dalamlange nene, “Mikip taleri, na nongag arukaneleag,” aro wa'epto lanalamlulom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>A'undi, “Malia uahane,” senenne neneko a'undi nongag yan sae nia wamlange neleban koma sik komne malia uaheng kom. A'undi nongag yan sae nia wamlange sembe seneraglapmundi, “Na samen teptopneag agha kamag nembaneog. Ane sembe, ot Allahringe wamnun,” aro el saeag nenel dalapmundi, el mo sembe ot wana porogne agha ua ulamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Wene Allahri nimi saelbamsil nena, Musari aruksirop yubuag agha a'un saelba ulamsil kom aghana, eldi wana nunag yorolamsilneag agha saelba ulamsil. Ane sembe a'undi, “Malia uahane,” senelapmunne nenekori a'undam nimi arukahilul kom.<span id="bookmarks14"></span></div>

<div class="s"><div id="s2">Nimiri aruksirop yubu nelepto uropneag sunumna tol pina ambatsiogha</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Aruksirop yubuag agha saelba ulamsil kom. Wana yorolamsilneag agha nu saelba ulamsil tanena, sa'a hulamukap? Malia ulamukap te? Undo seneragseng kom!<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sunumna nene a'un el wamlom. A'undi nimi nhonag yubu lelamsomdi, “Andi yubu nelepto ul palamnundi, andi arukna tanun,” sehom tanena, a'un arukna nembahinep. Eldi aruktop yubu nelepto ka'ebahom tanena, eldi arukna tahom. Ane saog uro a'undi, “Malia uahane,” senenne nelepto ulapmun tanena, “Malia uahane,” senenneri arukna wapmundi tebalulom. Aghana Allahri senenne nelepto ulapmun tanena, eldi arukna wapmundi, wana porog nimi talulom.<span id="bookmarks16"></span> <a id="v17"></a><span class="v">17-18</span><span class="vsp">&nbsp;</span>Samenag a'undi, “Malia uahane,” senenneri a'undam nimi aruklamsiogpa, nelepto ulamlum. Malinge ulamlum aghana, nimiri a'unag sik yubu wana porog nenerop yubu ambarel ahiek. Samenag a'un malingeri aruklamsiogpa, ka'elamlum aghana, wene malinge senenne nenekoag agha a'un sae lopsiogpa, wana porog senenneri a'un aruklamsilba, nelepto ulamlom. Sik yubu eneko ka'ebalumne wana nong ningkiri nelepto ulamlom, ane sembe Allahag, “Naba naniong,” aro kiplamap.<span id="bookmarks17-18"></span></div><span id="bookmarks17-18"></span><a id="v19"></a>
<div class="p"><span class="v">19</span><span class="vsp">&nbsp;</span>Mog so'oag nimiri Allahri senenne seneragna eraruk ane sembe, nimiri ul piropneag sunumna tol pina ambarelamsin. Nari lemnange, samenag a'undi “Salik-malik walep tahabe,” senenneap, “Irikna phibahabe,” senenneap a'un wanaag aruklamsiloa saog talamogpa, nongag yan sae nia wamlangeag agha nelepto irikna philamlum. Samen malingeri aruklamsiogpa, a'undi nelepto ulamlum. Samen nelepto ulamlum saog uro wenena, wana porog senenneri aruklamsileba, nongag yan sae nia wamlangeag agha nelepto ulamlulom andarina, Allahri senenne mo ulamlulom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>A'un samen, “Malia uahane,” senenneri aruklamsiogpa, nelepto ulamlum sum eneko, wana porog senenneri a'undi wana anam toamsiog kombana, wana porogne sembe seneragna koma mo wamlum.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Mo wamlumag ulamlumne nenekoag agha nimi yepsinepne orog. Samen ulamlumne ina agha Allahap ma'ap tan koma teptopne agha mauptanep. Samen ulamlumne neneko sembe wene ali senelamlom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Samen malia ulamlum aghana wenena, “Malia uahane,” senenne neneag agha sae lopsiogpa, ot Allahri aruklamsilne mo ul palamlom. Allahri aruklamsilne ul palamlomne pere agha malinge a'unag wamlange wepto toboglamsil andarina, Allahri senenne mo a'unag mauptaleba, ya'ag kamag wamlulom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nimiri malia uropne sembe nunag tanep nena, ot tepnange agha nunag talamso. Aghana Allahri nimiag wana yororo tarelamsil nena, nu Saelba Uhiropne Yesus Kristus pere agha ya'ag kamag uro unne tarelamsil.<span id="bookmarks23"></span></div>
</div>
</body>
</html>
