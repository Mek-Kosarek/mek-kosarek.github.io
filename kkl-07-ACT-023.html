<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 23</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;23&nbsp;&nbsp;</a></span>
  <span class="button"><a href='kkl-07-ACT-024.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulus Yahudi nimi sembe tam lelekto kemero kareptobag Mahkamah Agama nimi whingag wamogha</div></div><a id="v1"></a>
<div class="m">
<div class="c-drop">23</div> <span class="v">1</span><span class="vsp">&nbsp;</span>Yahudi nimi sembe tam lelekto kemero kareptop nimi Mahkamah Agama nimi winip tangto wamekpa, Paulusti sinag yop-yoba kembahiog. Yop-yoba kembahiogti yubu lelamogti, “Nangkabo, samenag babe, wene babe, ‘Allahri ililamnel,’ aro ul palamnange nene nari wanari babe, ‘Tam malia uan koma walingeog uan,’ aro wanaag seneraglamnari wamna,” seog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Paulusti wene alamoghag agha memne Allah sembe palirop nang sikini nubunge Ananias ponekori ka'ebaogti, wana yo sembaogti, “Paulus pamag taeplam loplulom,” aro peramag wamek nimiag wene aro arukahiog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Wene aro arukahiogpa, Paulusti elag samoro yubu lelamogti, “An leka kwerek tangto yabinep saog wamlamne, ‘Solomne agha likto niknip tanun,’ senenne saog uro ulamlam aghana, Allahri an babe opkelul. Andi senelamlamne, ‘Musari aruksirop yubu mome toro pairop yubu sunsunum uro tam ene karebanun,’ sembalam aghana, ‘Pam taepto oplulom,’ selamne agha andi Musari aruksirop yubu phiro ualam,” seog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene seogpa, Paulus peramag wamekti, ka'ebaek nimi tanekori, “Andi Allahri nimi nubunge memne Allah sembe palirop nang sikini poneko san tiliplamlam te?” seek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene seekpa Paulusti, “Nangkabo, samenag Musari mome toro pibog yubuna, ‘A'uni yabo saelbamsiang nangag san tilipto yubu malinge lepseng kom,’ aro mome toro pibog. Yubu eneko na el wamna aghana, el poneko memnang Allah sembe palirop nang sikini nubunge wamlange na ekondi ogto lemna,” seog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6-8</span><span class="vsp">&nbsp;</span>Wene seogti, “Nimi wamek nimi taneko Saduki nimiap Farisi nimiap winil dalamekag nhon wamang,” aro el taog. Saduki nimiri senelamekti, “Nimi teptopne yame orogti, nimi teptopne kamag tanep kom. Allah arukna imagnang malaikat babe orog,” senelamek. Undo senelamekpa, Farisi nimiri, “Nimi yame wamangba, nimi teptopne kamag tanep. Apna Allah arukna imagnang malaikat babe wamang,” senelamek. Sindi senelamekne sembe el uro wamogti, Paulusti tam kareptop nang Mahkamah Agama nimi tanekoag yubu ambarelamsiogti, “Nangkabo, na babe Farisinge wamna. Nari nai babe Farisinge ponekori mangkaneog. ‘Nimi teptopne Allahri kamag nembahilul,’ senelamnari nang-nangaro ulamnange sembe na enero poa yaneangba, wene tane tam kareptobag wamna ane,” seog.</div>
<div class="p">Eldi wene seogne sembe nimi taneko yubu ka'ebaekti, Farisi nimiap Saduki nimiap sin wal dalamekti, winil dalamek nimi taneko nenne Farisi nimiag sip talamekpa, nenne Saduki nimiag sip taekti, saekag lero wamek kom.<span id="bookmarks6-8"></span></div><span id="bookmarks6-8"></span><a id="v9"></a>
<div class="p"><span class="v">9</span><span class="vsp">&nbsp;</span>Undo wene alamekti, sin maiknoro yo paip tangka lel dalamek. Nimi etpare Farisi nimi Musari yubu amohirop nang sekelabiekti, yubu lelamekti, “Nuri kembiag agha nimi eneag tam nenenne olog ibap kom. Nimi eneri yubu lelamlangena, Allah arukna malaikatti to, nimi yameri to ambatnaba, lelamloa saog sembamap,” alamek.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sin yubu haum hag aro lelamekpa, yin salerop nang sikindo ponekori, “Paulus tara kilim, tara kilima olobikag,” aro yin salerop nang sikindo poneko logti ilipsaboag, “Kulukamundi tolingkina nu yin salerop nangdi aeag pabululom,” seog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pabiekpa kwelekaogne, inipnag Paulus malamogpa, nu Saelba Uhiropne Yesus el peramag yaogti, yubu lelamogti, “Wana khapto wamlulam. Na sembe andi Yerusalema sikne lag nenero ambatsilam saog uro as Roma pimendi, anoko babe sikne lag nenero ambatsululam,” seog.<span id="bookmarks11"></span></div>

<div class="s"><div id="s2">“Paulus obukap,” aro Yahudi nimiri yubu lelameka</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seogpa, mabogha ae kwelekaogpa, Yahudi nimi taneko tognorobag longop taek. Longop taekti, “Paulus obukap,” aro yubu lelamekti, “El ya'ag obebe taneogna, kwanengap maghap tukap. Kom tanena Allahri nu opsinep,” aro yubu so'opto salag pibek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>“El obukap,” aro saekag lebek nang taneko teng nhonap epto naualbare nang wamekpa, nen ma'aropne babe wamekti.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>“El obukap,” seek nang tanekori memnang Allah sembe palirop nang sikini yaboap, Yahudi nimi wenehirop nangap ambarel pihiekti, “Nuna ‘Paulus obebe taneogna, kwanengap maghap tukap. Kom tanena Allahri nu yo'oro opsilul,’ aro yubu so'opto salag pibap.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene aro salag pibap ana, a'unap Yahudi nimi sembe tam lelekto kemero kareptop nang Mahkamah Agama nangapti yin salerop nang sikindo ponekoag yubu piplulom. Elag yubu pipmun nena, ‘Nen sap samoro tam wali uro kembaukap ane sembe, Paulus payalulam,’ aro maneri yubu piplulom. Yubu pipmunba, yin salerop nang sikindori mololapmunne ka'ebaleri, nuri, ‘Obaukap,’ senelamapne ekondi, ‘Paulus sin whingag pabululom,’ aro arukahilul. Arukahileba payalamikpa, inaag anam a'unag Paulus payan komag nuri inaag webaberi obukap,” aro ambatsiek.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene alamek aghana, Paulus ilipsa'eldi mangaroba me nhon wamog me enekori sindi yubu lelamekne ka'ebahiog. Ka'ebaogti me eneko yin salerop nangdi aeag piogti, “Paulusap haiptanunam,” aro yin salerop nang yae wamek nang tanekoag ambatsiog. Ambatsiogpa, “Hae haiptarurom,” seekpa wa'iog. Wa'iogti yog nimiri, “Paulus obaukap,” aro lelamekne ka'ebahiogne neneko Paulusag ambarog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene aro ambarogpa, Paulusti yin salerop nang sikindo nhon yobogti, “Me ane poa lepmendi, a'un yin salerop nang a'uni ponekoag poa pululam. El a'uniag yubu olog leplul,” seog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene seogpa, me aneko poa lebogti, sin yin salerop nang sikini ponekoag poa piog. Poa piogti ambarelamogti, “Paulus kop aeag wamlange ponekori yopneldi, ‘Me ane a'uniag pabimunba, yubu olog elag ambatlul,’ selba payan,” seog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro ambarogpa, yin salerop nang sikini ponekori me eneko sae kiliro saelba ae paroag sip piog. Ae paroag sip piogti hailamogti, “Sa'a agha nanag, ‘Ambatnun,’ aro leplam,” seog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogpa, me enekori, “Yahudi nimiri saekag lelamangne ka'ebahin. Ka'ebahin nena, nari nawang Paulus sembe, ‘Nen sap samoro ambhum tam wali uro kembaukap. Nuri tam lelekto kemero kareptobag Mahkamah Agama winil dalamik aeag payalulam,’ aro anag molbaghukang.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro molbaghukang aghana, andi sindi yubu sik sembaheng kom. Nimi teng nhon epto naualbareap, nen ma'arop nimiap tanekori, ‘Paulus obukap,’ aro inaag webaikti wamnuang. Sindi lebang nena, ‘Nu Paulus ya'ag obebe taneogna, kwanengap maghap tukap. Kom tanena Allahri nu opsinep,’ aro yubu so'opto salag pibangdi, yubu karebangdi wamang. Sindi, ‘Nen payalulam,’ aro maneri molban uagheang. Wenena andi tam karepto yubu lepmenne sembe agha nang-nangaro wamang,” aro ambarog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro ambarogpa, yin salerop nang sikini ponekori me enekoag, “Nimi nhonag babe, ‘Elag yubu undo ambatna,’ aro ambatsiseng kom,” seogti, “Anenge aeag pululam,” seog.<span id="bookmarks22"></span></div>

<div class="s"><div id="s3">Paulus Feliks wamoghag as Kaisarea poa pieka</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Me eneko elenge aeag piogpa, yin saleropne sikini ponekori ilipsabo yin salerop nang sikindo phende yopsiog. Yopsiogti ambarelamsiogti, “Yin salerop nang teng linbare saog uro (200) nimiap, yin salerop nang pham kuda alibag pan nang teng wilindi saog uro (70) nimiap, yin salerop nang kame lausiki salerop nang teng linbare saog uro (200) nimiap poloro webitsululam. Webitsimenba heng purukaleba, olog inibin tan aleba, Paulus as ane agha poa lepmundi, as Kaisarea poa pululom.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Keledai Paulus alibag walenne babe webitmendi, poa mog so'o ane saleropne Feliks yaghag wali uro Kaisarea poa pululom,” seog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yin salerop nang sikini ponekori, mog so'o saleropne Feliks sembe mome toro pibog yubu lilimna ane.<span id="bookmarks25"></span></div><span id="bookmarks25"></span><a id="v26"></a>
<div class="pi"><span class="v">26</span><span class="vsp">&nbsp;</span>“Na Klaudius Lisiasti nani nubunge walinge Feliks aro kiplangken.<span id="bookmarks26"></span></div><span id="bookmarks26"></span><a id="v27"></a>
<div class="pi"><span class="v">27</span><span class="vsp">&nbsp;</span>Nimi ene Yahudi nimiri saelbaongdi, ‘Obukap,’ aro ulamang. Aghana, ‘Nimi ene Romange,’ aro el taneoba, na naipsaboapti Yahudi nimiri saeag agha taluro tobobo.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Taluro tobobori, ‘Sa'a sembe elag tam palilamangne el tanun,’ aro Yahudi nimi sembe tam lelekto kemero kareptop nimi Mahkamah Agama nimiag poa pibo.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Poa piboba, sindi elag tam yo'o saog nembaong nena, ‘Musari aruksirop yubu philamla,’ aro undo agha lebong. Aghana eldi tam malia unneap sunsunum uro tam elag, ‘Tebalul,’ aro tininneap, kop aeag tolongonneap sunsunum uptao kom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Apna na yubu ka'ebanonge, ‘Yahudi nimiri, “El obukap,” aro yubu lelamang,’ seongba ka'ebano. Ane sembe nari, ‘Elemag nai anag poa pululom,’ sen. Apna tam elag yubu lelamang nangagna, ‘Tam a'undi lelamlomne poa elag poa pululom,’ sen anekona an babe el uro wamlulam,” aro mome toro pibog.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Mome undo toro pibogpa, yin salerop nang sikiniri ambatsiogha sunsunum uro inipnag Paulus poa as Antipatris poa piek.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Kwelekaogpa lukun yin salerop nangap, kame lausiki salerop nangap aeag samoro Yerusalem yaekpa, yin salerop nang agha pham kuda alibag pan nang tanekori Paulus poa sin Kaisarea sip palamek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>As Kaisarea aneko piekti, sikiniri mome toro pibogne mog so'o Kaisarea saelba uropne Feliks ponekoag tarekti, Paulus el saeag pibek.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Mome tareka aneko kembaogti, Feliksti Paulusag, “Anna talange,” aro haibaog.</div>
<div class="p">Wene aro haibaogpa Paulustina, “Na Kilikiange,” seogpa el taog. El taogti,<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Feliks ponekori, “Tam anag pibong nimi taneko yaik tanena, tam anag pipkeongne kembaukap,” seog. Wene seogti ilipsaboag, “Nimi nubunge yubu sia leropne Herodesti samenag sobaog aeag poa paiapmundi, yae wamlulom,” aro ambatsiog.<span id="bookmarks35"></span></div>
</div>
</body>
</html>
