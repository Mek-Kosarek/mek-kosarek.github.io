<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 28</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">28:11 </span><span class=\"ft\">Yunani nimiri mema phende sina Kastorap Poluksap sembe, “Mag alip toman palamebeag yepsurukang,” aro kabong eneko sobaek.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-027.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;28&nbsp;&nbsp;</a></span>
  <span class="button"><a href='kkl-08-ROM-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulus Malta so'oag wamogha</div></div><a id="v1"></a>
<div class="m">
<div class="c-drop">28</div> <span class="v">1</span><span class="vsp">&nbsp;</span>Magti opsiog komba, mag alip toman agha mag longoro kanektop so'o abolag piburi, wamububa nimi tanekori, “Malta so'oag yalom,” aro ambatsiekpa el tabu.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Malta so'oag nimi sisa wamek nimi tanekori nu sembe o'ona maikno sembahiekti yeplamsiek. Mag telamogpa, son lelem nimi tanekori auk lolbaek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Auk lolbaekpa, Paulusti kal toro polbaogti, aukag talamogpa, auk ogti paghae nhon lambaogti, Paulus saeag si sabog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Saeag si singkamogpa, nimi sisa wamek nimi tanekori kembaekti seneraglamekti, “Nimi ene mag laut longorop mag alip toman yalamlaba, magti opla kom aghana, paghaeri si saplaba tebalul. Nimi nhon samenag opsiog ane sembe, nimi ene kamag wamnep kom. Wene malia uaonge sembe memne tam karebanepne neneri yingkina el lunuro opla,” alamek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene alamekpa, Paulusti paghae aneko saeag agha pelebom agha aukag tabog. Paghaeri si sabog aneko nona babe olog nobaog kom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Paghaeri si sabog aneko sembe nimi wamek nimi tanekori, “Paulusti sae usa olog sae babe nobalul to, tepna babe tebalul to?” aro kemero wamek. Sindi wene sembamekti, kemero wamek aghana, “Uro yabilul,” aro seneraglamekne olog uro yabiog kom. Uro yabiog komba, sindi el sembe, “Elna nimi kom aghana, memne mikiba wamla,” senelamek.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Malta so'oag wamubua peramag so'o enekoag mog so'o ngainge nubunge mag longo kanektop so'o saelbamogne sina Publius wamog. Publius ponekori nu eldi wana wali uro aeag topsiogpa, ik wilindi wamubu.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Wamububa Publius ili nong boboap, naiknaap, ti haoapti naiklamogti, aeag malamog. Malamogpa Paulus aeag wa'ina el sembe Allahag molona molbarogti, el nongag sae pibogpa, Publius ili wali taog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>El poneko wali nembaogpa, nimi orange naikna naiklamekne mag longo kanektop so'o enekoag wamekne yalamekpa, wali nenelamsiog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Wali nenelamsiogpa, awi maiknoro kiplamsiek. Sindi nu sembe wali senelamsiekti, “Mag alip toman kabongag agha palamikpa, teko uahinep,” senena sindi nu sembe wero palilamsiek.<span id="bookmarks10"></span></div>

<div class="s"><div id="s2">Paulus as Roma piogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Mag longoro kanektop so'o Malta wamubu mog so'o enekoag kabong as Aleksandria agha yaog kabong nhon wamog. Samenag as Aleksandria laploa palamogpa, khao li taogpa, Malta so'oag kabong pabalingkirobag aneko haing kerekaekti, ta'ap wamek. Wamekpa so'o anekoag yaburi, wal wilindi wamubua khao aingniamogpa, as Aleksandria agha yaog kabong enekoag waelbabu. Waelbabu kabong enekoag mema phende si Kastorap Poluksap<span class="footnote selectable" id="F-0"><sup>a</sup></span> usog yame sunuro kabong whingag sip sobaekpa, kabong enekoag yalamubu.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Yalamuburi as Sirakusa aneko yingkina ik wilindi wamubu.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Aneko ik wilindi wamubua mag alip toman palamuburi, as Regium yabu. Mabubua kwelekaogne neneko phoana wali uro yalamubuag siba yangaro yalamogpa, ik nhon ningki palamubua, as Putioli pibu.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Putioli aneko pibuba, nungkabo Yesusag sikne aro seneraglamek nimiri, “Nunap nhon wamukap,” aro nunag molbahiekpa, ik saekpare sinap nhon wamubu. Aneko wamubua nen as Roma palamubu.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nungkabo Roma nimi Yesusag sikne aro seneragtop nimiri nu yanepne sembe yubu ka'ebaekti, nu wamubuag yaek. Roma agha nu wamubuag yalamek nimina, nu kamna kapto tol torobag as Apius wamubuag yaekpa, nen tipto palamuburi, as si Tres Taberne wamubuag babe nunag yalamek. Sin nunag yalamekne sembe Paulusti kembahiogti, wana aingnibaogpa Allahag, “Wali yeplamsilam,” aro omekto kiplamog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nu as Roma aneko piburi, Paulus kop aeag tolongoro koma el mo aeag wamogpa, yin saleropne nhondi yae wamog.<span id="bookmarks16"></span></div>

<div class="s"><div id="s3">Paulusti Yahudi nimi as Roma wamek nimiag Allah yubu ambatsiogha</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wamubua ik wilindi wamuburi, Paulusti Yahudi nimi sikini yabo yopsiogpa, poloro winip taek. Poloro winip taekpa, Paulusti yubu lelamogti, “Nangkabo, nu Yahudi nimi sembe suknuna suknubano kom. Nu Yahudi nimiri ul palamapne saelba uropne irikna sembe babe phibano kom aghana, na Yerusalem wamnoba saelbaneongdi, Roma nimi saeag nembaneong.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Roma nimi saeag nembaneongdi, nanag tam pibongne sembe Roma nimiri, ‘Tam karebaukap,’ aro haibaneong. Haibaneong aghana, tam nari unne sunsunum uro tam ikinne na tepnange palinne orogti, ‘Sae libukap,’ seong.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Undo wene seong aghana Yahudi nimiri, ‘Sae haing lopto lambaheng kom,’ seong ane sembe, nari lemnepneog wamlange, ‘Kaisarag yoplamnaba, el mori tam karebalul,’ seno. Wene seno aghana, Yahudi nimi na nimi sisa nik nimi ane sembe, ‘Sindi ulamangne sembe tam Kaisar whingag ambarel pinun,’ aro lemno kom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ane sembe a'unag moloro, ‘Haiptaberi yubu lebukap,’ aro yopsin. Nu Israel nimiri nang-nangaro ulamapne sembe na sae kaupto wamnange nene imnelom,” aro ambatsiog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro ambatsiogpa, sindi elag yubu lelamekti, “Nun nungkabo Yudea wamang nimiri mome an sembe pibongne nunag yao kom. Nungkabo Yahudi nimi yogne babe nunag yaong nimiri andi malia ualumne sembe tam nhon babe ambatsiong kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yahudi nimi tane yaong nimiri an sembe nunag ambatsiong kom aghana, nu ka'elamapne andi ambarelamsilam yubu ene sembe tala-tala nimiri, ‘Ekel ina ambatsirop yubu wamla,’ alamangba ka'elamap. Ane sembe, andi seneraglamlamdi, ulamlamne nene nuri ka'ebaukapti, ik nhon sum ambatsululam,” seek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene seekti, “Ik nhon longop taberi, yubu tam kembaukap,” aro Paulusap sinap yubu saekag lebek. Sum eneko taogpa, Paulus ua ulamoghag aneko nimi maikno elag yaekpa, lukunap Allah yubu alnibaogti, ambarelamsiog paghabog ae sin taog. Ambarelamsiog nena, Musari aruksirop yubuap, Allahri yubu silimu tiptop nimiri mome toro pibek yubuap agha kiliro sikne lag nenero ambarelamsiog. Allahri mog so'o nimi saelba uhiroba sembe, “Yesusag sikne aro seneraglamlulom,” aro olnoro ambarelamsiog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene aro ambarelamsiogpa, ka'elamek nimi nenneri Paulusti ambatsiog yubu sembe sikne aro seneraglamekpa, nimi nenneri sikne aro seneraglamek kom.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene aro seneraghek komne sembe Yahudi nimi taneko yubu lel dalamekti, anam lamban komag sindi seneragna wana taongkwahiogne kembahiogti, Paulusti yubu kiki nhon ambatsiog. Yubu ambarelamsiogti, “Samenag Allah Eldamne Yame Walingeri eldi yubu silimu tiptopne Yesayaag sikne aghabog lebog. Yubu lebog nena, Yesayari yubu tipto a'unisag yabo ambarelamsiogti,<span id="bookmarks25"></span></div><span id="bookmarks25"></span><a id="v26"></a>
<div class="q-vv top-spacing"><span class="v">26-27</span><span class="vsp">&nbsp;</span>‘Israel nimi taneko usog mikip nimi talamek.</div>
<div class="q2">Sin ao lep tangkamekti, haing babe up tangkamek.</div>
<div class="q">Sindi ao leptan koma babe haing uptan koma babe wamseng tanena,</div>
<div class="q2">haingdi imnepti, aori ka'ebanepti, wanaag babe seneragnep andarina,</div>
<div class="q3">nadamne Allahag samoro yaheng.</div>
<div class="q">Nadamne Allahag samoro yahengpa, wali nembahisene.</div>
<div class="q">Aghana Israel nimi usog mikip tangtop nimi tanekoag pimendi, sinag uro yabilulne ambarelamsimendi,</div>
<div class="q2">“A'undi sop-sop, ‘Ka'ebahane,’ aro aori ka'elamlulom aghana,</div>
<div class="q3">wanaag agha seneraglulom kom.</div>
<div class="q2">‘Kembahane,’ aro haingdi kemelamlulom aghana,</div>
<div class="q3">wanaag agha iplulom kom,”</div>
<div class="q">aro ambatsululam,’</div>
<div class="p">aro Allahri ambarogne Yesayari sik uro mome toro pibog.<span id="bookmarks26-27"></span></div><span id="bookmarks26-27"></span><a id="v28"></a>
<div class="p"><span class="v">28</span><span class="vsp">&nbsp;</span>Allahri a'un Yahudi nimi sembe, ‘Ka'ebaukang kom,’ aro ambarogne sembe, ‘El wamlulom,’ aro tibin nenero ambarelamsin. Allahri samenag, ‘Mog so'oag nimi taulbahinun,’ aro salag pibog nena, ‘Yahudi sisa kom nimiag ambarel palamsululom,’ aro pogsiog. Pogsiogpa wene ambarelamsiapba, sin wali ka'elamukang,” seog.</div>
<div class="p">[<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Wene aro ambatsiogpa, Yahudi nimi yaek nimi taneko palamekti, sin mamun yubu lel dalamekti, yubu leple palamek.]<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Piekpa Paulus poneko nimiri ae agha kamna toro ua ulamoghag anekoag ua ulamogti, nimi elag yalamekne sembe wana yeng sembamog. Nimi elag maiknoro yalamekpa, wali uro kiplamsiogpa, hengkun phende taog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Hengkun phende as Roma wamogha log kom uro Allahri mog so'oag nimi saelba uhiroba sembe ambarelamsiog. Yubu ambarelamsiogpa, nimiri iriknange orog wamogpa, Allahri nu Saelba Uhiropne Yesus wepto poghol aogne Kristus sembe Paulusti amoro ambarelamsiog.<span id="bookmarks31"></span></div>
</div>
</body>
</html>
