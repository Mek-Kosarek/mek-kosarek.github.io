<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11:3-4a </span><span class=\"ft\">Paulusti sinag wenero ambarelamsiog yubu enena, Allahag moloropne sembe babe, Allah silimu yubu tipto amohiropne sembe babe wenero ambatsiog (11:4-5ag kekneptanep). Nimiri Allahag moloropne tala-tala uro yabinep aghana, Allah silimu yubu tipto amohiropne sembe babe a'amsuro lebog tanena, winiptangtobag uro yabinepne sembe wenero ambatsiog sembanepneog wamla. </span></div>",
    "F-1": "<div class=\"footnote-p\"><span class=\"fr\">11:5b-6 </span><span class=\"ft\">Yunani nimiap Roma nimiapti ul palamekne sunsunum uro, kelabo usog hong laplolamekpa wea siriklamsiog. Nengabori kelabo tolamsiekpa, kelabori ag sisa nhon agha usog kalulamek. Nengabori torop kel nhondi usog kalurop kom tanena, kelenekori ela'ange teba'en aro eldangkel paliag neneptangtopba, ela'angeri keleneko laplobi agha limnep. Yunani nimiap Roma nimiap sembe kelabo usog kaluptangtop kom tanena, nengabori keleneko kembi agha, “Nengabori torop komdi, keleneko saelbanun,” sembanep.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-07-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-1CO-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='kkl-07-1CO-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">11</div> <span class="v">1</span><span class="vsp">&nbsp;</span>Nari undo Kristusag nelepto ul palamna saog uro a'undi babe nanag nelepto ulamlulom.<span id="bookmarks1"></span></div>

<div class="s"><div id="s1">Allah omekto winiptangtobag ulamnepne sembe</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Nari samenag a'un yubu ambarelamsisinge wali ka'elamlum. Wene babe nari ambatsirop yubu ni ekon tan koma salero ul palamlomne sembe, “Wali ulamlom,” aro kiplamsin.<span id="bookmarks2"></span> <a id="v3"></a><span class="v">3-9</span><span class="vsp">&nbsp;</span>(3-4a) Aghana, “Allah yubu lero winiptangtobag ulamapne sembe el talulom,” aro wene ambatnuahin.<span class="footnote selectable" id="F-0"><sup>a</sup></span> Nengabo ni sembe Kristus poneko usog wamla. Apna kelabo ni sembe nengabo usog wamla. Tanena Kristus poneko sembe Allah usog wamla. (7b-8) Allahri nengabo sam sunulamogti, “Na nong yameap seneragnaap sunsunum uro nimi sumbanun,” seogti sumbaogpa, nengabo sumbaogne ponekori Allah paliag nembanepneog wamla. Aghana kelabo enekona, nengaboag agha tobogti, kelabo sumbaogpa, nengabo yepto paliag nembanepne wamla. (8-9) Nengabo sumbaognena, “Kelabo yeplul,” aro kelabo lagto tobogneag agha nengabo sumbaog kom aghana, “Nengabo yeplul,” aro nengabo lagto tobogneag agha kelabo sumbaog. (7a) Ane sembe nengabori nimi whingag Allahag mololamna to, Allah yubu silimu tipto lelamna to, tanena nimi enekona usog kaluptangka yubu lepseng kom. (4) Nengabo etneri el usog kaluptangka nimi whingag Allahag mololamna to, Allah silimu yubu tipto lelamna to tanena, el usog Kristus poneko paliag nemban koma umag nenerop. (5a) Apna kelabo etneri el usog kaluptan koma nimi whingag Allahag molorop to, Allah silimu yubu tipto lerop to tanena, el usog ela'ange poneko paliag nemban koma umag nenerop. (5b-6) Kelabo nhon usog hong kereptangtop to, usog hong kareptangtop tanena, keleneko eldangkel ali neneptanep. Undop pagha tanena, kelenekori usog kaluptanep. Nimi whingag kelabo usog kaluptangtop kom kelna, usog hong kereptangtop saog urop kel wamla ane sembe, usog kaluptangtop kom tanena, usog hong kerebale.<span class="footnote selectable" id="F-1"><sup>b</sup></span><span id="bookmarks3-9"></span> <a id="v10"></a><span class="v">10</span><span class="vsp">&nbsp;</span>Ane sembe imagnang malaikat Allah whingag sindam nimi kaluptangto wamang saog uro, kelabo babe sikina'ange umag wamangne sembe sindam nimi usog kaluptaheng.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Undop aghana, nu Saelba Uhiropneap ma'aptangkamap tanena, nengabo kelabo a'eptangkom agha nhon mo wamnep kom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>A'eptangkom agha nhon mo wamnep kom sennena, Allahri nengaboag agha tobogti, kelabo sumbaog saog uro, nengabo ot kelabori mangaropne pere agha wamnep. Aghana ni Allahri saeag agha wamla.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>A'undam nimi sembe seneraglapmundi, tam karebalulom. A'undi seneraglapmunneag agha, “Kelabori usog kaluptan koma nimi whingag Allahag molorop tanena, sunsunum to kom to,” aro seneraglamlom?<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nimiri sop-sop ul piropne kembi agha nu el tanep. Nengabo usog hong wea laplolorop tanena, ali neneptangtop.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Aghana kelabo sembe Allahri usog hong we uro wamnepne kelaboag tatsiog andarina kelabo usog kaluptanep. Kelabo usog hong wea laploro siriktop tanena, nimiri keleneko sembe kemerop kel sembanep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimi nhondi tam nene sembe, “Undo seneraglamna kom,” sembanep aghana, nuri ul palamapne babe, Allahri weplamsilba winildalamang nimiri ul palamangne babe ot nari lemnange sunsunum uro ul palamap. Orange ul pirop kom.<span id="bookmarks16"></span></div>

<div class="s"><div id="s2">Yesus tebaogne seneragto kwaneng rotiap maghap telamekne sembe</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Nen tipto tam nhon sembe a'unag yubu ambatnuahin nena, “Walinge ulamlom,” aro omekahinep komdi lemnuan. A'un nikag winildalamlomdi, nimi wali yepsinepne ulamsom aghana, olog malinge ulamlomne sembe lemnuan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Alnirobagna, nimiri yubu ambarelamneangag ka'elamnaba, a'un winildalamlomdi, a'un mamun waptangto mombolag neneldalamlomne sembe nimiri ambarelamneangba ka'elamna. A'un waptangto mombolag neneldalamlomne sembe ka'elamna yubu enekona, “Sik to kom to,” aro wana phende nenelamnel aghana, “Sikne lelamang diog,” aro seneraglamna.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yo sik, na el wamnangena, a'undi seneragnaag a'ero-a'ero mibildalamnepneog wamla andarina, “A'un mamun agha nimi etne agha sik nimi,” aro el tangtopne lag tahilul.<span id="bookmarks19"></span> <a id="v20"></a><span class="v">20-21</span><span class="vsp">&nbsp;</span>Undo wamnep aghana a'un mamun waptangto ulamlomne sembe ka'elamnoba a'un, “Kwaneng nhon tukap,” aro winildalamlomag agha, a'un nimi niri, “Na sam tel pineba, orangeri amik kwaneng tukang,” aropne agha ulamlom. Nimi nhon kwaneng yo wamnepba, orangeri mag yonge aboap sembe teropneag agha nenek salerop nimi saog tanep. Ane sembe nu Saelba Uhiropne ponekori samenag, “Undo nanag seneraglapmundi, kwaneng pogto telamlulom,” aro aruksiropne sunsunum uro telamlom kom.<span id="bookmarks20-21"></span> <a id="v22"></a><span class="v">22</span><span class="vsp">&nbsp;</span>A'un kwaneng yo, mag yo uahinba, a'undi ae lomag kwaneng mag tenep kom te? Sae agha orog nimi sembe ali nenelamsilomdi, Allah Eldi kelmabo me winiptangtop nimi sembe teba'en nenelamsiloa saog uro ulamlom. Undo unulamlomne sembe nari a'un omekahinep senelamlom te? Undo unulamlomne agha nari a'un omekahinun kom.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Nari a'un omekahinep komne tam nene sembe. Nu Saelba Uhiropne ponekori yubu nanag ambatneogpa, a'unag babe ambarelamsino. Yubu tipto ambarelamsinori, “Nu Saelba Uhiropne Yesus pan khelamog sumeneko ae imbaogpa, kwaneng roti tobogti,<span id="bookmarks23"></span> <a id="v24"></a><span class="v">24</span><span class="vsp">&nbsp;</span>‘Wali tatsilam,’ aro Yesusti Allah omeklamogti, roti khebaog. Kwaneng roti kheplamogti, “Nari nong ane a'un sembe tarelamsin. Wene kwaneng roti telamap saog uro a'undi amik telapmun sum babe Na sembe ekon tan koma seneraglamnumundi telamlulom,” aro ambatsiog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kwaneng roti tatsiogpa teekpa, roti tatsiogne saog uro mag anggur lolterop mag ma'i babe tobogti ambarelamsiogti, “Anggur mag lolterop mag ma'i ane salag wendogne Nari eneng agha yubu lero palilamnange sembe tarelamsin. Mag ene amik telapmun sum babe Na sembe ekon tan koma seneraglamnumundi telamlulom,” aro ambatsiog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>“Seneraglamnumundi telamlulom,” seogne sunsunum uro kwaneng eneap mag eneap telamlomne pere agha nu Saelba Uhiropne poneko tebaogne lag nenero ambarelamsilom. El tebaogne lag nenero ambarelamsilomne neneko el anam samoro yan komag tipto seneragto telamsut.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Nu Saelba Uhiropne ponekori, “Undo nanag seneragto kwanengap magap telamlulom,” seog ane sembe, nimi etneri kwaneng ene to, mag ene to Elag wali uro seneragna koma salik-malik terop tanena, nu Saelba Uhiropne nongap eneng lambaogneap taba'en senero malia urop.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Anam ten komag nimi nhon eldam nimi wali uro kemeldalamleri, “Sikne ulamna to, kom to,” aro seneraglamle taneogna, kwaneng roti kheptobaap magap telamlul.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Undo seneragto telamlulom nena tam nene sembe. Nimi etneri kwaneng rotiap magap tero, “Nu Saelba Uhiropneri nong seneragto telamap,” aro seneragna koma terop tanena, kwaneng rotiap magap teropne pere agha eldamneag tam piptangtop.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>A'undi seneragna koma telamlom ina agha a'un nimi maikno nong pesa talamlomdi, naikna naiklamlom. A'un nimi yogne babe olog maikno teplamong.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Aghana nundam nimi wali uro kemeldalamseberi, “Sikne ulamna to, kom to,” aro seneraglamsebe tanena, Allahri nunag tam pipsiso kom.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Aghana nu Saelba Uhiropne ponekori nu sembe tam kemero karebarelamsilne pere agha nu el nenero wenelamsil. Nu el nenero wenelamsil, andarina amik tam kemero karebatsileri, tam paliro opsinep sumeneko mog so'oag urop nimiap nhon ma'aro nu opsilul kom.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Ane sembe, nangkabo, nu Saelba Uhiropneag seneragto, “Kwaneng nhon tukap,” aro winildalapmundi, a'un mamun ora nimi tiro kwaneng nhon nikag telamlulom.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>“Tam a'unag pelengkatsileag,” aro wembanuahin. Wenelamsin nena, a'un nikag winiptangtop sumeneko taleba, nimi nhon kwaneng yo ulamleba, eldi aeag sam kwaneng telamle andarina, a'un winiptangtobag aneko salik-malik uro aboap sembe kwaneng telamlul kom. Amik a'unag yaneri, yogne babe nen tipto o'obahineri, yubu ambatsinun.<span id="bookmarks34"></span></div>
</div>
</body>
</html>
