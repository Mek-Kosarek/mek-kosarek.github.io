<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">13:1 </span><span class=\"ft\">Korintus nimiri seneraglameknena, ora nimi ekon yubu ka'eptanep kom yubuag leropne sembe babe, Allah arukna imagne malaikatti yubuag leropne babe, ot Allah Yameri tatsiropne agha lemnep senelamekti, paliag nenelamek. Undo senelamekti paliag nenelamekpa, Paulusti o'ona senehinne paliag nenero tibin nenero ambarelamsiog.</span></div>",
    "F-1": "<div class=\"footnote-p\"><span class=\"fr\">13:3 </span><span class=\"ft\">Paulusti samenag Yunani yubuag nong seneragtan koma uropne sembe mome toro pibogpa, ora nimiri mome ene kemero seneraghi agha seneragna phende lag tanep. Nhonna, “Maiptanun,” aro nong seneragtan koma uropne sembe lebog sembanep. Nhonna, “Na haing sae kaupto anam omna komag aukag tapnukang,” aro nong seneragtan koma uropne sembe lebog sembanep. </span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-07-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-1CO-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='kkl-07-1CO-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">O'ona senehinne sembe ambatsiogha</div></div><a id="v1"></a>
<div class="m">
<div class="c-drop">13</div> <span class="v">1</span><span class="vsp">&nbsp;</span>Nari yubu lelamnep nena, ora nimiri yubu na ekonne ka'eptanep kom yubuag nari lemneba babe, Allah arukna imagne malaikatti yubuag lepneba babe, o'ona sembamsin koma yubu lepsene tanena, mo ao kwe ahirop yubu lilim saog tanep.<span class="footnote selectable" id="F-0"><sup>a</sup></span> Nari o'ona sembamsin koma yubu lepsene tanena, nimiri lonceng kwengelamnaba ao kwe ahirop yubu lilim saog tanepba, nimiri ka'elopnep.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>O'ona senehinne paliag wamnepne sembe sunumna sumbatsinun. Allah Yameri nanag tarelamnehori, “Nari yubu silimu tiplulam,” aro nari wanaag ambatnep. Tognoroba nia mangkina kop-kop tagto el tangtopne babe nanag wamnep. Apna nari wanaag sik senenne agha yim nhonag aruklamnari, “Nhonag agha nhonag ko'oro pi,” aro nari arukahaneba ko'oro pinep. Ni undo Allah Yameri tatnehoba unulamsene aghana, nari nimi o'ona sembahin koma undo unulamna tanena, na mo laplopnepne wamnep.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nari uanepnena, nari saeag wamlange ni ora nimi sae agha orog nimiag pogto tarelamsinep. Nandamne nong seneragtan koma, “Omneika babe tebanun,” aro tol tongolamnep.<span class="footnote selectable" id="F-1"><sup>b</sup></span> Undo unuanep aghana, “Omektanun,” aro o'ona sembahin koma undo unulamna tanena, na Allah whingag wamne sumeneko na yepnenep kom.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>O'ona senehinneri wana palingkina ulamla. O'ona senehinneri ora nimiag win-win aro walia ulamsil. O'ona senehinneri ora nimi sembe mon sek senenne agha luknubahane sembanep kom. O'ona senehinneri eldamne maiptangto, “Paliagne wamna,” seneptanep kom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>O'ona senehinneri arikala uropne ulamla kom. Eldamne mo sembe seneldalamla kom. Ora nimi elem uro walamsil kom. Ora nimiri elag malia uropne sembe wanaag seneraglamla kom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>O'ona senehinena, sengkwanektopne sembe awi semban koma, ot sikne mo sembe awi senelamla.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>O'ona senehinneri sop-sop yae paiamsildi, sik senelamsildi, nang-nang aro tilamsildi, wana palingkina papna koma tipto ulamla.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8-10</span><span class="vsp">&nbsp;</span>O'ona senehinne neneko ik nhon babe kom tanep kom. Ot el tangtopne neneko sembe, nu wene wamap ko'oag ni el uro wamap kom. Ot pogtopne agha tara sip wene el talamap. Ane sembe Allahri yubu silimu tiptopne babe ot pogtopne agha tara sip ambatsinep. Aghana amik ni sunsunuptanep sum yaleba, nhin el tabe sumeneko Allahri yubu nen yubu silimu tiptop nimi pere agha ambatsilul kom. Nhin el tabe sumeneko ora nimiri yubu nimi ekon yubu ka'eptanep kom yubuag lero ambatsiropne babe amik wamlul kom. Tognoroba sembe Allah Yameri nimiag el nenelamsilne babe amik wamlul kom. Wene pogtopne agha el talamap aghana, ni sunuptale sum eneko yaleba, pogtopne wamnep komdi, ni ningki taleba, ni el taukap.<span id="bookmarks8-10"></span></div><span id="bookmarks8-10"></span><a id="v11"></a>
<div class="p"><span class="v">11</span><span class="vsp">&nbsp;</span>Amik sum el taukapne sembe sunumna sumbatsinun. Na olog me wamsiri, olog meri seneropne senelamsiri, olog meri seneragnepne agha seneraglamsiri, olog meri yubu lelamsi. Aghana kaubuni tahiri, olog meri lero uropne lipsi.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ane saog uro wene wamap ko'oag pogtopne agha kemero el talamap nena, nimi inibinag wamnari, “Na yame kemeptanun,” aro cerminag kemelamloa saog uro kemelamnaba, imnep kom saog wamap. Wene Allahri na sembe ni tibin uro kemelamneldi el wamla, aghana amik sum Elap haiptaberi, El whingag wamebe sum eneko ni tibin taleba, na babe ni el tanun.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene wamlangena, sik senenneap, “Amik uro yabilul,” aro nang-nang aro tiropneap, o'ona senehinneap wamla. Ot wilindi wamlange neneag agha, o'ona senehiropne nubu sirikne wamle paghabog wamlul.<span id="bookmarks13"></span></div>
</div>
</body>
</html>
