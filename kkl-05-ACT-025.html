<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 25</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">25:13 </span><span class=\"ft\">Yubu sia leropne Agripa ponekona, samenag yubu sia leropne nubunge Kaisardi elag, “Palestina so'oag mag luag sip as wamogne saelbamsululam,” aro sekirogpa, saelbamsiogne wamog.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = false;
var baseRef  = "kkl-05-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-LUK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-ACT-024.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;25&nbsp;&nbsp;</a></span>
  <span class="button"><a href='kkl-05-ACT-026.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulusti, “Roma nimi saelba uahiropne nubunge Kaisarag pinun,” seogha (25:1-12)</div></div>
<div class="b">&nbsp;</div><a id="v1"></a>
<div class="m">
<div class="c-drop">25</div> <span class="v">1</span><span class="vsp">&nbsp;</span>Festus poneko “Yudea so'o saelbamlulam,” aro nimi nubunge towalengkaogpa, as Kaisarea ae inipna ik wilindi wamogha as enekoag agha Yerusalem waelbaog.<span id="bookmarks1"></span> <a id="v2"></a><span class="v">2-3</span><span class="vsp">&nbsp;</span>Yerusalem waelbaogti, wamog. Wamogpa, memnang Allah sembe pairopnang sikindo yaboap, Yahudi nimi sikini yaboapti tognoro saekag lelamekti, “Festus whingag piberi, ‘Paulus Yerusalem poa pululom,’ aro molbaukap. Molbabeba, Paulus inaag payalamikpa, Paulus obukap,” aro saekag lebek. Undo tognoro saekag lebekti, Festus poneko whingag piekti, “Paulusti undo-undo ulamo. Ane sembe nai Festus, andi nu sembe wali sembahimen tanena, ‘Paulus as Yerusalem poa pululom,’ sululam,” aro molbaek.<span id="bookmarks2-3"></span></div><span id="bookmarks2-3"></span><a id="v4"></a>
<div class="p"><span class="v">4</span><span class="vsp">&nbsp;</span>“Obukap,” aro tognoro saekag lebekti, Festus ponekoag, “Paulus as Yerusalem pabululam,” aro molbaek aghana Festus nenekori, “Paulus as Kaisarea kop aeag wamlaag wamlul. Wamleba, na babe olog wamnea as Kaisarea samoro punun sembamna.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>A'un a'uni yabo ‘Eldi uaonge sembe elag tam pibukap,’ sembamun tanena nanap nhon as Kaisarea piberi, elag tam piplulom. Elag tam pimnepne wamle tanena, lelekto kembaberi, ‘Malia uao to, kom to?’ aro karebanun,” seog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Undo wene seogti, Festus neneko ik linbarero ik saobarero undo as Yerusalem wamogha samoro Kaisarea kulukulaog. Wamogha lukunapne, “Yubu tam lelekto kembaberi, tam karebanundi, Paulus enel pululom,” aro ilipsabo ambatsiog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Paulus sin poloro wamekag enero payaekpa, Yahudi nimi Yerusalema yaek nimi taneko el kanero sekek. Paulus kanero sekekti, yubu maikno lelamekti, “Malia undo-undo ulamo,” aro lolorop yubu lelamek aghana, “Malia uaonge undo-undo ulamo,” alamekne tiplamog komdi, nimiri sik sembanep kom saog wamog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene alamekne tiplamog komdi, sik sembanep saog kom wamogpa, Paulusti, “Nandamne sembe peleptangtop yubu lemnun,” aro sekelingkiog. Sekelingkiogti, yubu lelamogti, “Nari ulamnangena, Musari samenag mome toro pibog yubu Yahudi nimiri salero ul palamang yubu phibano kom. Allahri Ae sembe babe, yubu sia leropne nubunge Kaisarag babe, nari tam malia unne babe san lenne babe orog senelamna,” seog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene seogpa, Festus ponekori, “Yahudi nimi wana topsunun,” aro Paulusag hailamogti, “ ‘Tam ane as Yerusalema karebaukapti, pukap,’ senne sembe saekag senelamlam, te?” aro haibaog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro haibaogpa, Paulusti, “Samenag yubu sia leropne nubunge Kaisardi anag, ‘Yudea so'oag pimendi, saelbamsululam,’ aro sekitkeo. Sekitkeoba, an whingag tane wamnari, tanea babe andi tam karebanep. Nari ologha babe Yahudi nimiag tam malinge uan komne nai an el wamlam.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nari sik uro malia uahi tanena, malia uahinge sunsunum uro opnumunba, wali tebanun. Aghana tam nanag palilamangne orolenange lelamangdi, lolorop yubu lelamang tanena, nimi nhondi babe sin Yahudi nimi saeag nembanukang kom. Na Kaisar whingag waelbaneba, Kaisarti tam karebalul,” seog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seogpa, Festus poneko el yubu eptopnangap yubu nikne lebekti, Paulusag ambarelamogti, “ ‘Kaisarag waelbanun,’ selamba, elag pimenba, Kaisarti tam kemero karebalul,” seog.<span id="bookmarks12"></span></div>

<div class="s"><div id="s2">Festusap Agripaap yubu lepteka (25:13-22)</div></div>
<div class="b">&nbsp;</div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ae ik etpare wamekpa, nimi nubunge yubu sia leropne Agripaap,<span class="footnote selectable" id="F-0"><sup>a</sup></span> ilipsa'el Bernikeap abeneko “As Kaisarea Festus poneko kipnunam,” aro yarek.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Aneko sin ik etbare undo wamekti, Festus nenekori Paulusag tam pibekne sembe yubu sia leropne Agripa ambarelamogti,</div>
<div class="pi">“Nimi sae kauptopne nhon Feliks saelbamsiog liag agha Yahudi nimiri tam ‘Eldi malia ual,’ aro salero Feliks whingag pabiekpa, sae kaupto kop aeag tobongkibog. Kop aeag tobongkibogti, tam kareban komdi, wene babe kop aeag wamla.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kop aeag wamlange ponekona, na Yerusalem pinoba, memnang Allah sembe pairopnang sikindo yaboap, Yahudi nimi sikindoyabo wenehiropnangapti, tam malia uamonge ambatneongdi, ‘Malia ualne sembe “Opsut,” sululam,’ aro molbaneong.<span id="bookmarks15"></span></div><span id="bookmarks15"></span><a id="v16"></a>
<div class="pi"><span class="v">16</span><span class="vsp">&nbsp;</span>Wene aro molbaneongba, nari ambarelamsinori, ‘Yubu sia leropne nubunge Kaisardi ambarelamsiogne sunsunum uro salero ul palamapnena, nimi nhondi nimi nhonag tam palilamle tanena, tam elbina malia uropne poneko haiban koma nimiri tam karebanep saog wamla kom. Tam tangtopneap tam paliropneap nikag wamnaba, tam anabiag wamnari kemeropneri malia uropne poneko haibanep. Haibanba, tam tangtopneri eldamne sembe pelebeltanan yubu tibin talbin tanena, tam lelekto kemero kareptop nimiri, “Ualne sembe undo uaukap,” aro karebaleba, eldi yubu sunsunum uro tam tangtopneag uro yabilul,’ aro wene seo.<span id="bookmarks16"></span></div><span id="bookmarks16"></span><a id="v17"></a>
<div class="pi"><span class="v">17</span><span class="vsp">&nbsp;</span>Wene aro ambatsinoba, sinap nu nhon as Kaisarea tane yabori, maboboa kwelekaonge ‘Ta'ap sen koma yubu tam lelekto kembaberi karebaukap,’ aro ‘El neneko enel pululom,’ seno.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Elag tam palirop nimi taneko kanero sekamongdi, ‘Eldi malia uaonge “Undo-undo uao,” aro lag phoro lebukang,’ sembano. ‘ “Undo-undo uao,” aro lebukang,’ sembano aghana, nimi nhondi babe, ‘Eldi malia uaonge ane,’ aro lebongne, nari samenag sembanonge sunsunum uro lebong kom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>‘ “Tam ikinne ane,” aro lebukang,’ sembanonge sunsunum uro lebong kom aghana, ot sindi omeklamongne sembe aghabog tam nembaongdi, yubu lelamong. Apna, nimi nhon samenag tebaogne si Yesus sembe Paulusti, ‘El sik uro kamag taogti, wamla,’ aro ambatsionge sembe yubu tam saog tao.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sin undo yubu lelamongba, nari ‘Yubu tam ane sembe lelamang,’ aro karebelbana, enhaun seo. Ane sembe nari Paulusag hailamnori, ‘An Yerusalem pimenba, Yahudi nimi ua urobag tam ane karebanundi, wali sembalam te?’ aro haibano.<span id="bookmarks20"></span></div><span id="bookmarks20"></span><a id="v21"></a>
<div class="pi"><span class="v">21</span><span class="vsp">&nbsp;</span>Wene aro haibanoba, Paulustina, ‘ “Kaisarti tamna karebalul,” aro Kaisar nang-nang aro kop aeag ane wamnun,’ seo. Ane wene seoba, nari ‘Kaisarag pognun,’ aro kop aeag piamna,” seog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene seogpa, Agripa nenekori Festusag, “Nari babe, ‘Nimi neneko eldamneri yubu lelamsoa ka'ebahane,’ sembamna,” seogpa, Festus nenekori, “Ambhum el yubu leplenge ka'ebalulam,” seog.<span id="bookmarks22"></span></div>

<div class="s"><div id="s3">Agripa wamoghag Paulus enero poa pieka (25:23-27)</div></div>
<div class="b">&nbsp;</div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene seogpa, mabeka lukunapne Agripaap ilipsa'el Bernikeap nimi nubu nimiri towalengeroba towalengkibtekpa, yin salerop nang sikini yaboap, as eneko wamek nimi sikini yaboap wa'alamek. Wa'iekpa, Festus ponekori, “Paulus tol pululom,” aro nimi arukahiog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Paulus tolpina payaekpa, Festus nenekori yubu lelamogti, “Yubu sia leropne Agripa nuniap, nimi ni tane yalomne nangkabo! Yahudi nimi ni taneko Yerusalem wamangneap, Yahudi nimi kota Kaisarea tane wamangneapti, nimi pone sembe ‘Malia ulamo,’ aro yubu maikno lelamong. Yahudi nimiri nanag yingkina koloro, ‘Nimi ene ik waro wamlul kom, tebalul,’ aro haum alamong.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Undo wene alamong aghana, nari kembanori tam uaonge sunsunum uro tam elag palina babe orog uao. Ya'ag onna babe orog uaoba, eldamneri ‘Kaisarti tam karebalul,’ seoba, nari, ‘Kaisar ya'aghag kota Roma pabiikpa, Kaisar whingag pulul,’ aro yubu lemno.<span id="bookmarks25"></span> <a id="v26"></a><span class="v">26-27</span><span class="vsp">&nbsp;</span>Yubu lemno aneko agha ‘Eldi tam malia uaonge Kaisarti kemero karebalul,’ aro mome toro palina tam orog kembano. Na el wamnange, nimi nhondi malia uropne tam kembanba, ‘Eldi uaonge tam nene sembe uao,’ aro mome toro palinne oroghag agha, ‘Kaisarti kembalul,’ aro elag pognep kom sembamna. Ane sembe a'un ni wamlomne whingag el pailan. Nuni yubu sia leropne Agripa, an babe Yahudi nimiri omekto ul palamangne elne wamlam. Tam eldi uaonge kembabeba, tam wamleba, ibebe tanena, eldi uaonge sembe nari mome tomneri, Kaisarag pognun,” aro ambatsiog.<span id="bookmarks26-27"></span></div>
</div>
</body>
</html>
