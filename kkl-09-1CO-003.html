<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-09-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-08-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-09-1CO-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-09-1CO-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-10-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Allah sembe awe nikne tolamap,” aro ambatsiogha</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Nangkabo, samenag nari babe a'unag ambarelamsisi sum eneko Allah Yameri yubu ka'ebanep nimiag ambatsinep saog yubu a'unag anam ambatsinep kom saog wamog. A'un anam wendog Kristusap ma'ap talum sum eneko a'un olog me maum terop me saog wamlumba, mog so'oag nimiri ka'ebanep yubuag agha a'unag yubu ambarelamsisi.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Me maum terop meri kwaneng kasne tenep kom saog wamlumba, Allah Yameri seneropne seneragnep nimiag ambatsinepne a'un sembe olog sunsunum komdi, ambatsisi kom. Wene babe Allah Yameri seneropne a'undi saelbanep kom saog wamlom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>A'un nimi mamun mon sek senenne agha wal dalamlomne mog so'oag nimiri seneragto ul piropne sunsunum uro ul palamlom. Undop pagha tanena, Allah Yameri seneropne a'undi saelbanep kom saog wamlom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Mog so'oag nimiri ul piropne ulamlom nena, nimi nhondi, “Na Paulusag neleptopne wamna,” alamlaba nen nhondi, “Na Apolosag neleptopne wamna,” alamla tanena, mog so'oag nimiri ul palamangne saog uro ulamlom.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Apolos poneko etne wamlaba, na Paulus babe etne wamna? Nu wamnam nena, ot nu Saelba Uhiropne ponekori awe tatsiogne sunsunum uro awe tolamnomori, nuri ambarelamsinomo yubu pere agha a'undi sik senelamlom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nana nimiri aweag meropne saog uro a'unag sam ambatsisiba, meroba aneko mag ikloa saog uro Apolos ponekori amik mag mo'oro iklamsiog. Aghana nuri tolamnamne neneko, ot Allah eldamneri nubu nembarelamsil.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Undop pagha tanena, meropne poneko babe, mag mo'oro iktopne poneko babe nimi o'omne wamnam kom. Ot el nubu nembarelamsilne poneko Allah mo o'omne wamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Meropne poneko babe, mag mo'oro iktopne poneko babe ot awe nhonog torop nimi. Awe toropne sunsunum uro sin abenekoag kamna tatsiropne a'ero-a'ero tomnep.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nari sunumna tomnange nenekoag nanap elap awe nikne tolamnam. A'un Allahri awe saog wamlom.</div>
<div class="p">Nen sunumna nhonag tol pina sumbatnuahin. A'un Allahri ae soroba nhon saog wamlomba,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>na ae soroba aneko o'oropne saog wamna. Allahri nanag wana yorolamneogti, wana hekaneogne sunsunum uro nari kirik wali uro yangaro meploa saog uro mepsiba, ora nimiri wene yangan kirik aneko alibag ae solamla. Wene ae solingkirop nimiri a'ero-a'ero wali uro seneraglamsengdi, ae ene yangan kirik eneag sobaheng.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ae soroba yangan kirik meptaogne eneko Yesus Kristus wamlaba, nimi nhondi babe ae soroba yangan kirik nhon babe ma'aro yangaro pimnep kom.<span id="bookmarks11"></span> <a id="v12"></a><span class="v">12-13</span><span class="vsp">&nbsp;</span>Nimi etneri ae soroba yangan kirik ene alibag ae solamla tanena, amik sum eneko warebaleri, auk singkale sum eneko nimiri ae soropne eneko, “Walinge agha ae solamla to, malinge agha ae solamla to,” aro mipto lag nembalul. Wali kirik kamna kapto alibag urop kirik emas agha to, perak agha to, wali kirik orangeap agha to sobale tanena, ae soroba ane, “Wali to, kom to,” aro lag talul. Kal agha to, bu agha to, o'olaba agha to sobale tanena, ane babe lag talul.<span id="bookmarks12-13"></span> <a id="v14"></a><span class="v">14</span><span class="vsp">&nbsp;</span>Ae soroba eneko auk ten koma ya'ag wamnep tanena, ae soropne ponekoag kamna talul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ae soroba aneko auk teleri, kom nembale tanena, ae soropne poneko aukag lo'optaloa saog uro hae kamag wamnep aghana, kamna elag tatnepne loba talul.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>A'undam nimiag Allah Yame ua ulamlaba, Allahri Mem Ae wamlomne sembe el wamlom kom te?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Allahri Mem Ae aneko Allahringe mo walia urop ae wamlaba, a'un Allahri Mem Ae wamlom. Ane sembe nimi etneri a'un Allahri Mem Ae loba nembahile tanena, Allahri nimi eneko babe loba nembalul.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18-20</span><span class="vsp">&nbsp;</span>A'undam nimi haing kunup taheng kom. Wene mog so'oag wamang nimiri, “Wana hektop nimi wamap,” senel dalamangne neneko Allahri kemelamsilagna, “Mo limituk uro urop nimi wamang,” senelamsil. Tam nene sembe nimiri mome toro palilamogti, “Wana hektop nimiri, ‘Tognoro uanun,’ aro ulamangneag perop tangto kekhaekel dalamangba, Allahri ililamsil,” aro mome toro pibog. Nen nhondi mome toro palilamogti, “Mog so'oag nimi wana hekto seneragtop nimi sembe nu Saelba Uhiropne ponekori el uro wamlange, lobange seneraglamang,” aro mome toro pibog. Ane sembe, a'un nimi nhondi eldamne sembe senel dalamleri, “Wene mog so'oag wamang nimiri whingag na wana hektopne wamna,” senel dalamle tanena, nimi enekori, “Hae, nimiri na sembe, ‘Limituk nimi wamla,’ senelamneik,” aro lipsilul. Mog so'oag nimiri el sembe, “Limituk nimi wamla,” senelamik nena lipsilul andarina, Allahri tapto wana hekahinep seneragnange elag talul.<span id="bookmarks18-20"></span></div><span id="bookmarks18-20"></span><a id="v21"></a>
<div class="p"><span class="v">21-22</span><span class="vsp">&nbsp;</span>Nia mangkina a'undinge wamla. Na Paulus babe, Apolos poneko babe, Kefas poneko babe ni a'undi nimi wamap. Ane sembe nimi nhon paliag nenero, “Eldinge wamna,” aro maipseng kom. Mog so'o babe a'undinge wamla. Kamag uro unne babe, tepnange babe a'undinge wamla. Wene ko'oag wamapne babe, amik ko'oag wamukapne babe ni a'undinge wamla.<span id="bookmarks21-22"></span> <a id="v23"></a><span class="v">23</span><span class="vsp">&nbsp;</span>Apna a'un Kristustinge wamlomba, Kristus Allahringe wamla.<span id="bookmarks23"></span></div>
</div>
</body>
</html>
