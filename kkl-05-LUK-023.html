<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 23</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;23&nbsp;&nbsp;</a></span>
  <span class="button"><a href='kkl-05-LUK-024.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus salero Pilatus whingag pabieka</div></div>
<div class="r"><div id="r1">(<span class="reflink"><a href="kkl-03-MAT-027.html#v1">Matius 27:1-2</a></span>, <span class="reflink"><a href="kkl-03-MAT-027.html#v11">11-14</a></span>; <span class="reflink"><a href="kkl-04-MRK-015.html#v1">Markus 15:1-5</a></span>; <span class="reflink"><a href="kkl-06-JHN-018.html#v28">Yohanes 18:28-38</a></span>)</div></div><a id="v1"></a>
<div class="m">
<div class="c-drop">23</div> <span class="v">1</span><span class="vsp">&nbsp;</span>Nimi ni wamek nimi taneko ni sekekti, Yesus poa Pilatus whingag poa piek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Poa piekti, aneko Yesusag lolorop yubu lolol wa'alamek. Yubu lelamekti, “Nimi eneri nu Yahudi nimiag ka'eseptanep ina ambarelamsioa ka'elamobori ibobo. Eldi lelamonge ka'ebabongena, ‘Yubu sia leropne Kaisar kipnange sembe kamna pogto tatseng kom,’ aro ambarelamsioba ibobo. Eldamne sembe, ‘Na Kristus Allahri, “Saelbamsululam,” aro wepto pogneogne yubu sia lenne wamna,’ alamoa ka'ebabo,” aro lolomna yubu lololamek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene seekne sembe Pilatusti Yesusag hailamogti, “Anna Yahudi nimi sembe yubu sia lenne poneko te?” seog.</div>
<div class="p">Wene aro haibaogpa, Yesusti samoro, “Andi leplamne pone wamna,” seog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene aro Yesusag haibaogti, ka'ebaogti nen memnang Allah sembe palirop nang sikini yaboap, sin wamek nang tanekoag Pilatus ponekori yubu lelamogti, “Nari nimi eneag tam piplomne kembanagna, olog imna kom. Elag ikinne pelengkanep nena orog,” aro wene seog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene seog aghana, sindi yubu lelamekti, “Eldi Galilea so'oag agha alniro ambarelamsiogti, wene tane babe yingkina nu Yahudi nimi mog so'o Yudea wamap nimi wana aluktop yubu yangaro suknulamsil,” aro Pilatusag lolorop yubu mikip uro ambarelamek.<span id="bookmarks5"></span></div>

<div class="s"><div id="s2">Yesus Herodes whingag poa pieka</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pilatus ponekori ka'ebaogti, nimi tanekoag, “Nimi ene Galileange te?” aro haibahiog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene aro haibahiogpa, nimiri elag, “Sik el Galileange,” aro ambarekpa, Pilatus ponekori ka'ebaogti, “Herodes ponekori mog so'o Galilea saelbamla,” aro seneraglamog. “Yesusna Herodes yubu sia leropneri saelbamlange so'oagne wamlaba, Herodes wene as Yerusalem yao,” aro el taogti Pilatusti, “Wene Herodes wamlaag poa pululom,” aro ambatsiog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Yesus Herodesag poa piekpa, Yesus ibogti, Herodes yeng sirik uaog. Yeng sirik uaog nena, Yesus sembe nimiri maikno yubu lelamekne ka'elamogti, Herodesti babe, “Mog so'oag nimiri uanep kom kekneba nhon Yesusti uahoba, haingdi ipsene,” senelamog. “Kekneba ipsene,” senelamogpa Yesus poa yaekpa, yeng sirik uaog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yesus Herodes whingag wamogpa, Herodesti Yesusag maiknoro haibaog aghana, haibaogne sembe Yesusti samoro yubu lebog kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Herodes ponekori undo hailamog abeneko pere memnang Allah sembe palirop nang sikini yaboap, Musari yubu amohirop nangap taneko sekamekti, “Nimi eneri undo-undo unulamo,” aro lolorop yubu yo uro lelamek.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene alamekpa Herodesap, el umag yin salero wamek nang tanekoapti Yesusag yubu neplamekti, ali nenero san tiliplamek. Undo unulamekti, “Elag og sobaukap,” aro nimi nubu nangdi enektop ag Yesus nongag enekongkia Pilatusag nen samoro poghekpa, poa piek.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Samenag Pilatusap Herodesap sin mamun aisa nenep tangka ul dalamdek aghana, sum eneko sum sin mamun, “Nangkae,” aro ma'ap tarek.<span id="bookmarks12"></span></div>

<div class="s"><div id="s3">“Yesus tebalul,” aro tam karepto pibeka</div></div>
<div class="r"><div id="r2">(<span class="reflink"><a href="kkl-03-MAT-027.html#v15">Matius 27:15-26</a></span>; <span class="reflink"><a href="kkl-04-MRK-015.html#v6">Markus 15:6-15</a></span>; <span class="reflink"><a href="kkl-06-JHN-018.html#v39">Yohanes 18:39</a></span>--<span class="reflink"><a href="kkl-06-JHN-019.html#v16">19:16</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Pilatusti memnang Allah sembe palirop nang sikini yaboap, Yahudi nimi saelba uhirop nang sikini yaboap, Yahudi nimi yogneap poloro wimbitsiog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Poloro wimbitsiogti, yubu ambarelamsiogti, “A'undi nimi ene nanag payalomdi ambarelamnelomdi, ‘Nimi eneri, “Mo sekukap,” aro ekel ina pabihirop yubu ambarelamsil,’ aro ambatnelom. Wene aro ambatnelom aghana, nari a'undi whingag haibandi, tam nene lelekto kemero karebanag agha eldi tam yonge unne olog imna kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Herodesti babe elag haibalneag agha malinge ipla kom. Ipla komdi, ‘Nen samoro pabululom,’ selba nunag samoro poa yaang. A'undam nimiri haingdi imnep nena, eldi ua ulamlange kembi agha, ‘El ya'ag tebalul,’ aro tam karepto omnepne sunsunum kom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ane sembe naringe yin salerop nang na umag wamang nangag arukahineba, taeplam-taeplam lobik tanena, sae limneba pilul,” aro ambatsiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Wamek sum eneko, Yahudi nimiri ik saekpare kwaneng roti walerop komne telamek. Telamek ko'o enekoag mog so'o saelba uropne ponekori sin nimi tanekoag haing sae kauptopne nhon sae lobatsinepneog wamog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pilatus ponekori, “Sae limneba pilul,” seog aghana, nimi wamek nimi tanekori yubu nikne haum aro yubu lelamekti, “Yesusna kom nembae! Barabas nu sembe sae lobatsululam!” aro haum alamek.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>“Sae lobatsululam,” seek nimi Barabas nimi enekona, “Roma nimi umag wamukap komdi, mo sekukap,” aro as Yerusalem wamek nimi suknubahiogti, nimi ya'ag opsiog. Barabas ponekori nimi opsiogpa, Roma nimiri el salero haing sae kaupto kop aeag tobongkibek.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Pilatusti, “Yesus sae lipsene,” aro nen nimi maikno tanekoag yubu lebog aghana,<span id="bookmarks20"></span> <a id="v21"></a><span class="v">21</span><span class="vsp">&nbsp;</span>nimi tanekori yubu mikip uro samoro haum alamekti, “Kom! Kalag sipto oplulam! Kalag sipto oplulam!” aro haum alamek.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro haum alamekpa, Pilatusti ik wilindipne sinag yubu lelamogti, “Wene alamlom aghana sa'a sembe? Nimi eneri malinge huropne uaoba, kalag sipto omnun? Nari elag haibandi, tam lelekto kembanag agha elag, ‘Ya'ag tebalul,’ aro yubu karepto tininne sunsunum uropne imna kom. Ane sembe, na umag yin salerop nangag arukahineba, taeplam-taeplam lobik tanena, sae limneba pilul,” aro ambatsiog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23-24</span><span class="vsp">&nbsp;</span>Wene aro ambatsiog aghana, sindi nen sap sarikto yubu mikip uro haum alamekti, “Yesus kalag sipto oplulam,” aro sarikto haum alamek. Sindi sarikto yubu mikip uro, “Kalag sipto oplulam,” alamekneag agha, Pilatusti sindi lelamek yubu sunsunum uro, “Kalag sipto obukap,” aro tam karebaog.<span id="bookmarks23-24"></span> <a id="v25"></a><span class="v">25</span><span class="vsp">&nbsp;</span>El haing sae kaupto kop aeag tobongkiamek nimi eneko nimi ohiropne, “Mo sekukap,” aro uropne eneko sae lobatsiog. Aghana Yesusna, “Sinba sindi senenne uaukang,” aro Yesus sin saeag nembaog.<span id="bookmarks25"></span></div>

<div class="s"><div id="s4">Yesus kalag sipto olobeka</div></div>
<div class="r"><div id="r3">(<span class="reflink"><a href="kkl-03-MAT-027.html#v32">Matius 27:32-44</a></span>; <span class="reflink"><a href="kkl-04-MRK-015.html#v21">Markus 15:21-32</a></span>; <span class="reflink"><a href="kkl-06-JHN-019.html#v17">Yohanes 19:17-27</a></span>)</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>“Kalag sipto obukap,” aro inaag poa palamekti, yin salerop nang tanekori nimi nhonag, “Sipnep kal ane poplulam,” aro pobirek. Sindi elag pobirek nimi eneko sina Simon ponekoag kal pobirek. Simon pone as Kirene agha as Yerusalem yalamogpa yobekti, “Kal ane Yesusag nelepto poplulam,” aro yubu mikip uro arukaek.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Nimi maikno babe Yesus amik palamek. El amik palamek nimi anabiagna, kelabo etpare babe elag nelepto palamekti, Yesus sembe mantuk-tuka engero palamek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Mantuk-tuka engero palamekpa, Yesusti tangom agha kembahiogti, yubu lelamogti, “Yerusalem kelabo, na sembe engkaneheng kom. A'undang kelabo sembe engep tamundi, a'un mabo sembe engkahilulom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Amik a'un Yerusalem nimi maiknoro seklebanepne sembe a'un nimi agha yubu lelapmundi, ‘Kelabo me maum tinil torop kom kelaboap, ibili tangtop kelaboap, me mangaroan komdi maum tinihirop kom kelabo awi uro wali wamang,’ sululom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Sum eneko sum agha</div>
<div class="q top-spacing">nimiri yubu lelamikti, ‘Main aneko nunag timbahori niknilahiso,’ alamukang.</div>
<div class="q2">Yim kongtenag mololamikti, ‘Sopto nu niknibahi,’ alamukang.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>A'undam nimi sembe engep talulom sen nena, na wene kamag urop kal saog wamnari, walia ulamna aghana, nimiri nanag undo olamneang. Undop pagha tanena, a'un Yahudi nimi ul tangtop kal saog wamlom nimiag hulamukang?” seog.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Wene seogpa, palameka aneko nimi phende babe yoaba ulamdek nimi, “Yesusap nikag kalag sipto opsukap,” aro poa pihiek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Poa palamsiekti, “Nimi Usog Ya'ol,” aro engerobag aneko poa piekti, Yesus kal nusamag kal enekoag pakuri siplobekti, yoaba ulamdek nimi abeneko nhon sae sirik sip, nhon sae waneng sip kalag siplopsiek.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Kalag siplopsiekpa, Yesusti Allahag molona mololamogti, “Nai, sindi nanag ulamneangne nene ekondi ulamneangbana, sinag tam pimna koma wailag nembalulam,” aro Allahag molbatsiog. Molbatsiogpa Yesusti nongag enektoba kwiripto tobeka tanekona, sin nimi tanekori, “Yesusti nongag enektop ag pogtaukap aro kekneba toboghabeba, po'obale nimi enekori toro alul,” aro kekneba toboglamek.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Nimi maikno aneko wamekti, sindi Yesusag ulamekne ni kemelamsiek. Kemelamsiekpa Yahudi nang saelba ulamsiek nang tanekori babe yubu nepto lelamekti, “Eldi nimi orange wali nenelamsil. El sik uro Allahri, ‘Mog so'oag nimi Taluro Saelbahilul,’ aro wepto poghogne Kristus pone wamla tanena, hae wene babe eldamne wali nenep tale,” aro wene alamekti yubu neplamek.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Yin salerop nang tanekori babe yubu neplamekti, sindi mag anggur wana lolterop mag sekne, “Mag tululam,” aro mo'olamek.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Anggur mag sekne mo'olamekti, yubu lelamekti, “An Yahudi nimi sembe yubu sia lenne wamlam pagha tanena, wali nenep talulam!” alamek.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Yesus usoghag sip yubu kalag sipto mome toro pibek nena, “Nimi ene Yahudi nimi sembe yubu sia leropne wamla,” aro mome tobekti, kalag sipto pibek.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Nimi phenderi yoaba ulamdek nimi Yesusap nhon kalag siplopsiek nimi nhondi Yesusag san tilipto lelamogti, “An Allahri wepto pogkeogne Kristus wamlam kom te? Wali nenep tamendi, nu babe taulbahilulam,” aro Yesusag  san tiliplamog.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Yesusag wene seogpa, elkae tara sip siplobekne ponekori elkaeag samoro yubu lelamogti, “An Allah sembe log kom te? Sindi elag, ‘Tebalulam,’ aro tam pelengero pibongne saog uro anag babe timbao.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Nunag, ‘Tebarurom,’ aro tam pelengero pibongne, nundam nimiri uanomonge sembe tam porog uro karebi agha nunag tam pelengero pibong. Ot el poneag timbaongena, eldi malia uan kom aghana, elag timbao,” aro sae tara sip kalag siplobek nimi enekori elkaeag ambarog.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Wene seogti, Yesusag molona mololamogti, “Yesus, andi alniro nimi saelba ulamsimen sum eneko, na sembe ekon tan koma yepnululam,” aro wene seog.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Wene seogpa Yesusti, “Anag yubu sikne agha ambatnuaghen! Sumene agha olog usa anap nanap Allahri mog so'o walingeag nikag wamnunam,” seog.<span id="bookmarks43"></span></div>

<div class="s"><div id="s5">Yesus tebaogha</div></div>
<div class="r"><div id="r4">(<span class="reflink"><a href="kkl-03-MAT-027.html#v45">Matius 27:45-56</a></span>; <span class="reflink"><a href="kkl-04-MRK-015.html#v33">Markus 15:33-41</a></span>; <span class="reflink"><a href="kkl-06-JHN-019.html#v28">Yohanes 19:28-30</a></span>)</div></div><span id="bookmarks43"></span><a id="v44"></a>
<div class="p"><span class="v">44-45</span><span class="vsp">&nbsp;</span>Heng ik mol-mol seogti, siro turu alamog abeneko heng sanubom seogti, ae iniplobog. Allahri Mem Ae lomag ag nubunge ina siramag siliplengkibek wilniroba nhon wamog. Yesus kalag wamogpa, ae iniplobogpa, ae lom wilnirop ag siliplengerop ag aneko serero payangkaogti, phende taog. Ae iniplobogpa, wamek mog so'o eneko ni iniplobogha heng ko'o wilindi piog. Heng ko'o wilindi palamogha kekman heng taolbaogti, ae sin taog.<span id="bookmarks44-45"></span> <a id="v46"></a><span class="v">46</span><span class="vsp">&nbsp;</span>Ae sin taogpa, Yesus yubu haum aro yubu lelamogti, “Nai, nari hain yameap an saeag pail dalamna,” seog.</div>
<div class="p">Wene seogti, hain kom taog.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Yesusti wene seogti, hain kom taog abeneko yin salerop nang sikindo nhon wamogti, ni uro yabiogne kembi agha Allah omeklamogti, “Nimi ene sik uro wana porogne wamla,” seog.<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>Nimi maikno keme longolaek nimi tanekori ni uro yabiogne haingdi ibekti, “Yaghe,” senelamekti wana ikin uro saramag optangto anekoa palamek.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Yesus tebaog abeneko sin samen Yesusap nimi pali el wamek nimiap, kelabo mog so'o Galilea agha Yesusag nelepto palamek kelabo tanekoap, weag agha sekamekti ni uro yabiogne tiboghamek.<span id="bookmarks49"></span></div>

<div class="s"><div id="s6">Yesus kirik hogtoba lomag pail piogha</div></div>
<div class="r"><div id="r5">(<span class="reflink"><a href="kkl-03-MAT-027.html#v57">Matius 27:57-61</a></span>; <span class="reflink"><a href="kkl-04-MRK-015.html#v42">Markus 15:42-47</a></span>; <span class="reflink"><a href="kkl-06-JHN-019.html#v38">Yohanes 19:38-42</a></span>)</div></div><span id="bookmarks49"></span><a id="v50"></a>
<div class="p"><span class="v">50-51</span><span class="vsp">&nbsp;</span>Yesus tebaog sum eneko nimi nhon si Yusup as Arimateange Yudea so'oag wamog as agha yingkiropne wamog. Yusup ponekori wana awi uro, “Allahri nimi mog so'oag nimi saelba ulamsilula ipsene,” aro nang-nangalamog. El babe Yahudi nimi sembe tam lelekto kemerop nimi Mahkamah Agama nimi nhon wamogti, el wana porogne walia ulamogne wamog. Yusup poneko Mahkamah Agama nimi nhon wamog aghana, elkabo Yahudi nimi tam lelekto kemero kareptop nimiri, “Yesus obukap,” aro karebaekti, oro ulamekne sembe Yusup poneko saekag wamog kom.<span id="bookmarks50-51"></span> <a id="v52"></a><span class="v">52</span><span class="vsp">&nbsp;</span>Yusup poneko nimi nubunge Pilatusag piogti, “Yesus nong teptoba aneko tatnemenba o'obanun,” aro molol piog.<span id="bookmarks52"></span> <a id="v53"></a><span class="v">53</span><span class="vsp">&nbsp;</span>Molol piogti, Yesus nong teptoba  kalag sipto obeka aneko pelengkia nimi teptoba kelepsirop ag walinge agha kelebaog. Kelebongkia kirik lom hogtobaag pail piog. Kirik lom hogtoba anekona, nimi teptoba nhon babe samenag agha paiamek kom kirik lom hogtobaag pail piog.<span id="bookmarks53"></span> <a id="v54"></a><span class="v">54</span><span class="vsp">&nbsp;</span>Pail piog sum eneko Yahudi nimi niri, “Inibaleba ik nhon sum ningki tektek papto wameberi, Allah yubu lebukap,” aro menekna togtop sum agha Yesus tebaogpa, tektek paptop sum Sabat sum tanuaogpa, kirik lom hogtobaag pail piog.<span id="bookmarks54"></span></div><span id="bookmarks54"></span><a id="v55"></a>
<div class="p"><span class="v">55</span><span class="vsp">&nbsp;</span>Kelabo Galilea so'oag agha Yesusag nelepto yaek kelabo tanekori Yusup nelepto palamekti, Yesus kirik lom hogtobaag pibogha babe, eldi Yesus nong teptoba wirikil wa'iogne babe sindi tiboghaek.<span id="bookmarks55"></span> <a id="v56"></a><span class="v">56</span><span class="vsp">&nbsp;</span>Tiboghaekti kelabo taneko piekti, “Yesus nong teptoba song taleagti, nong alip toman song wali neneroba pibeberi, song wali maghap ikukap,” aro wero palilamek. Wero palilamek aghana, ae imbaog abeneko pere Yahudi nimi tektek paptop sum Sabat sum taogpa, kelabo tanekori, “Allahri aruksirop yubu sunsunum uro uaukap,” aro tektek papto ulamek.<span id="bookmarks56"></span></div>
</div>
</body>
</html>
