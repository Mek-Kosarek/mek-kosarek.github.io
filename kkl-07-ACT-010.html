<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">10:14 </span><span class=\"ft\">Allahri samen Musaag, “Allah whingag sembenga pabimunagti, lebe aroba undo-undoba tululom kom,” aro ambarog. Ambarogpa, Musari nen tipto mome toro pibogpa, Yahudi nimiri yubu eneko saelba ul palamek.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-07-ACT-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah arukna imagne malaikat nhon Kornelius wamoghag kulukul aogha</div></div><a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>As Kaisarea nimi nhon sina Kornelius wamog. Kornelius ponena, Roma nimi yin salerop nang kong-kongne wamek aghana, teng tombare yin salerop nang sikindo wamog. Elap, elkaboap, el umag wamek nimiap sembe, “Italia nimi yin salerop nang,” aro engelamsiek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Elap eldi aeag wamek nimiap Allah yubu sunsunum uro ulamekti, Allah omeklamek. Eldi nimi saeagha orogne maiknoro yeplamsiogti, sop-sop Allahag molona mololamog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ik nhon sum heng taolbaogti, sin tanep peram haing uamna kwelekamna senenag agha tibin uro kemelamogpa, Allahri Eldamneri arukna imagne malaikat nhon poghol aogne yaog. Elag yingkina yubu lelamogti, “Kornelius,” seog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>“Kornelius,” seogpa Korneliusti ibogti logti, “Nai, anna tane sa'a sembe yalamdi,” seog.</div>
<div class="p">Wene seogpa, Allah arukna imagne malaikat anekori, “Andi Allahag molona mololamlamne Allahri ka'elamlaba, andi nimi saeagha orogne yeplamsilamne babe Allahri iangkeldi tiplengkangkel. Ni ulamlamne sembe Allahri kembangkeldi, ‘Walia aghabog na sembe ulamla,’ senelamla.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Wene nimi etpare undo pogsimenba, as Yope piikti, nimi si Simon, si nhon Petrus, pone enel pukang.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Simon Petrus poneko elkae Simon pham sapi kon logto mektopne poneri aeag mag laut longorop mag nubunge libunag sorop ae eneag wamla,” seog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ambarogti Allah arukna imagne malaikat aneko piogpa, Kornelius poneko arukna phendeap, yin saleropne el yae ua uropne Allah yubu sunsunum uro ulamogneap yopsiog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yopsiogti, “Allah arukna imagne malaikat yaldi, yubu wene ane ambatnelne sunsunum uro, as Yope Simon si nhon Petrus wamlange enel pululom,” aro pogsiog.<span id="bookmarks8"></span></div>

<div class="s"><div id="s2">Petrus haing uamna kwelekamna senenag agha Allahri yubu ambarogha</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Korneliusti pogsiogpa, sin wilindi abeneko as Yope peramag inaag palamek abeneko Petrus ae siro heng ik mol-mol aloghogpa, “Ae imaghag molona molbanun,” aro waelbaog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Waelbaogti Allahag molona mololamoghag agha kwaneng yo uaogpa, “Kwaneng tehene,” sembaog. “Kwaneng tehene,” sembaogpa kwaneng el sembe yobarelamekpa, haing uamna kwelekamna senenag agha kemelamoghag agha kekneba uaog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Kekneba uaogpa, imag sip tiwalengelamoghag agha im phoro ag sangaroba ag ingkisag-ingkisag haing tombare kerektop saog urop ag pelengel alamog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pelengel alamogpa, lomag tao wamekpa, ipsiog ana lebe aroba yan tombareri yabiropneap, mon magti yabiropneap, winang im toman yabiropneap ipsiog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pelengel alamog pere ka'elamoghag agha yubu lelamogti, “Petrus sekmendi, lebe aroba tane oro yobamendi telamlulam,” alamog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene alamogpa, ka'ebaogti Petrusti, “Nu Saelba Ulamsilamne. Allahri sembenga kaolbanne seneropneap, salik-malik uropneap ik nhon babe lebe aroba sop undoba saogha telamna kom.<span class="footnote selectable" id="F-0"><sup>a</sup></span> Ane sembe, wene babe mali sembandi tenun kom,” seog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene seogpa, yubu ka'ebaog yubu enekori nen lelamogti, “Allahri yubu, ‘Wali nembandi, wene tululam,’ alamla ane sembe, ‘Lebe aroba sop tane salik-malik uropne, nimiri tenep kom,’ aro andi sap wene seheng kom,” seog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Undo unuaogne nene ik wilindi unuaogti, peket ag sangaroba ni lomag wamogne imag agha kiliro tobog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Undo haing uamna kwelekamna senenag agha kekneba unuaogpa, Petrusti kembaogne sembe, “Sa'a sembe ual?” aro seneragto pukamog. Seneragto pukamog abeneko, nimi Korneliusti, “As Yope pululom,” aro pogsiog nimi taneko ae Simondi ae ibekti, ae kanero leka solingkirobag ina siramag sekamek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ina siramag sekel pina nimi nhon yobekti hailamekti, “Nimi nhon sina Simon Petrus ae eneag yingkina ua unne no?” aro haibaek.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro hailamekpa, Petrusti haing uamna kwelekamna senenag agha kekneba kembaogne sembe, “Sa'a sembe ual?” aro seneraglamog. Seneraglamog pere Allah Yame Walingeri Petrusag yubu lelamogti, “Petrus, nimi wilindiri an elangkeang.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sekom agha kulukamendi, sin kembiag agha wana phende seneragna koma sinap nhon pululom. Nari arukahinba, sinna yang,” seog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene seogpa, Petrus kulukaogti, nimi tanekoag yubu lelamogti, “Na a'undi elamnelomne pone wamna. Sa'a sembe yalomdi elamnelom?” seog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene seogpa sindina, “Nu nuni yin salerop nang sikindo sina Korneliusti nu pogsio. Elna Allah omektopne, Allah yubu sunsunum uro wana porogne wamla. Nimi sisa Yahudi nimi niri el sembe wali aro lelamang. Allahri Eldamneri arukna imagne malaikat nhon poghol aogne ponekori ambaroa sunsunum uro pogsioba yabo. Yabongena an enelaghukap aro yaap. Andi nunap nhon piberi, nuni Korneliusti aeag wa'iberi, lepmenne nu nuni ka'ebalul,” aro ambarek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene aro ambarekpa, Petrusti yubu lelamogti, “Wali, na wamna aeag mabukap,” aro ambatsiogpa, aeag wa'iek.<span id="bookmarks23"></span></div>

<div class="s"><div id="s3">Simon Petrus poneko Kornelius wamoghag piogha</div></div>
<div class="p">Mabeka lukunap Petrusap, el enel piek nangap nhon palamekpa, Petrus elkabo as Yope nimi Yesusag sikne aro seneragtop nimi babe Petrusap nhon piek. <a id="v24"></a><span class="v">24</span><span class="vsp">&nbsp;</span>Sin inaag mabekti, palamekpa Kornelius ponekori eldi kelmabo meap, elkaboap, eldo yabo, ilipsabo yopsiogti, Petrus tibogto wamekag as Kaisarea Petrus piog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Tibogto wamekag Petrus piogpa, Kornelius ponekori Petrus yanag amupto malingkina kibog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Kornelius ponekori Petrus yanag amupto malingkina kiplamog aghana, Petrusti sae kiliro toro sekirogti ambarelamogti, “Nangkae sekelingki! Na babe an saog uro nimi agha yan,” seog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene seogpa, Petrusap yubu leple aeag wa'alamdekpa, nimi maikno tekneamek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Tekneamekpa kembahiogti, Petrusti yubu ambarelamsiogti, “Nangkabo a'un el wamlom, na Yahudinge wamna aghana, Yahudi nimi nubunangdi, ‘Yahudi sisa kom nimiap haole nenep tangto, nimi pali nenep tangkamseng kom,’ aro ambarelamsiek. Aghana Allahri seneropne na whingag lag taongena, mog so'oag nimi nhon babe, ‘Salik-malik nimi sembenga kaolban nimi,’ aro engkanep kom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ane sembe nai, andi moloro, ‘Yalulam,’ seomba na kom sen koma yan. Nai, andi yopneomne sa'a sembe, ‘Yalulam,’ seom?” seog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Petrusti wene seogpa Korneliusti, “Ne sum eneko heng taolbaori, sin tanep peram, wene saog, na aeag agha Allahag molona mololamno. Mololamnori kemelamnoag agha kabuni nhon ag heng-henga tingiropne enekamori, na whingag sekamo.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Sekamori nanag yubu lelamori, ‘Kornelius, andi nimi saeagha orogne yeplamsilamdi, molona mololamlamne Allahri ka'elamlari wamla.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ane sembe nimi arukahimenba, as Yope piikti, nimi si Simon, si nhon Petrus, pone enel pukang. El wamla aena pham sapi kon logto mektopne poneko sina Simondi aeag mag laut longorop mag nubunge libunag wamla,’ aro Allah arukna malaikatti ambatneo.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Ane sembe nari elemag nimi pogsinoba, nai an tol pikeongba, an wana waliapti, an nanag yalam. Wene wali yalamba, nu babe Allah whingag longoro wamap. Nu Saelba Uhiropne ponekori, ‘Yubu ambatsululam,’ aro pogkeonge nu babe ka'ebaukapti, nu babe lelero ambatsi,” aro Korneliusti Petrusag molbaog.<span id="bookmarks33"></span></div>

<div class="s"><div id="s4">Petrusti Korneliusag Yesus sembe ambatsiogha</div></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wene seogpa Petrus ponekori, “Allahrina, ‘Nimi ane Yahudi sisa nimi to, kom to,’ semban koma nimi ni sembe o'ona senelamsildi wamlange, sumene na el tandi, sik semban.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Nimi sisa mog so'o tala-tala nimi Yahudi nimi sisa kom nimi aghana, et nimiri Allah kipto eldi yubu sunsunum uro sikne ulamnari wamna tanena, Allahri toro kiplamsil,” seog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Petrusti nen tipto ambarelamsiogti, “Nangkabo, Yesus nia mangkina Saelba Uhiropne nu Israel nimiap nhon palamubu. El wepto poghol aogne Yesus Kristus pere agha Allahri Israel nimiag yubu ambarelamsiogpa, Yesusag uro yabiogne sembe a'un ni el wamlom. Yubu walinge ambatsiog nena Allahri, ‘Nanap nimiap ma'ap taukap,’ aro Yesus wepto poghog.<span id="bookmarks36"></span> <a id="v37"></a><span class="v">37-38</span><span class="vsp">&nbsp;</span>Wepto poghogpa Yohanesti Allah yubu ambatto nimi maghag pelengelamsiog. Yohanes ponekori Allah yubu ambatto nimi maghag pelengelamsiogti, Yesus babe maghag pelengkaog abeneko pere Allahri, ‘Taulbahimendi saelbamsululam,’ aro Yesus Nazaretne poneko Allah Eldamne Yame Walingeap, eldamne mikipneap elag pibog. Elag pibogpa, Galilea so'oag agha Yudea so'oag tala-tala palamogti, wali-walia aghabog ulamog. Unulamogpa Allahri el yeplamogpa, phia sikini nubungeri saelba ulamsiog nimi wali nenelamsiog. Yesusti unulamogne nene sembe nu ni el wamsil.<span id="bookmarks37-38"></span> <a id="v39"></a><span class="v">39</span><span class="vsp">&nbsp;</span>Nu Yahudi nimi mog so'oag babe, as Yerusalem babe eldi ulamogneap ulamongeap nu nang eneri haingdi ibobori, sikne lag nenero ambarelamsiap. Walinge aghabog ulamo aghana, nimiri kalag siplobongdi, ya'ag olobong.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Olobong aghana, ik wilindip sum teptobag agha Allahri kamag nembao. Kamag nembaoba Allahri, ‘Nimiag lag nenep talul,’ sembaogne sunsunum uro lag nenel dalamo.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>El Allahri kamag nembaonge lag nenel dalamoa nimi niag kom. Ot nu Allahri samenag wepsiog nimiri mo haingdi babe ibobo, kwanengap maghap babe nhon telamobori, sikne lag nenero ambarelamsiap.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>El nunap nhon wamoboa, nunag yubu lelamori, ‘Nimiag ambarelamsimundi, “Yesus poneko Allahri wepto sekirog. Wepto sekirogpa, amik ualul nena, nimi teptop nimiap, kamag urop nimiap, Yesusti nimi poloro wepsileri, tam karebalul,” aro sikne lag nenero ambarelamsululom,’ aro Yesusti nu pogsio.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Pogsioba wene nuri ambarelamsiap yubuna, samenag Allahri yubu silimu tiplamek nang ni wamek nimi tanekori Yesus sembe sikne lag nenero ambarelamsiek. Yesus sembe ambarelamsiek nena, ‘Nimi etneri elag sikne aro wana palilamikpa, Allahri kembahileri, “Nari wepto poghol ahinge poneko siag kekhaektop nimi wamang,” aro malia uroba tam wailag nembalul,’ aro yubu tiplamek,” aro Petrusti ambarelamsiog.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Wene aro Petrusti ambarelamsiogpa, Petrusti yubu ka'elamek nimi tanekoag Allah Eldamne Yame Walinge sin nongag kulukul aog.<span id="bookmarks44"></span> <a id="v45"></a><span class="v">45-46</span><span class="vsp">&nbsp;</span>Allah Yame sinag kulukul alamogpa, a'ero-a'erop yubu Allah Eldamne Yame Walingeri tarelamsiog yubuag lero Allah omeklamek. Allah omeklamekpa, Yahudi nimi agha Yesusag sikne aro seneragtop nimi Petrusap nhon yaek nang tanekori babe ibek. Ibek nang taneko Yahudi nimi nengabo kon karebel dalamek nang aghana, Yahudi sisa kom nimiri Allah omeklameka ibekti, Yahudi nimi kon kareptop nimi taneko lo'om seek. Lo'om aro seneraglamekti, “Yahudi nimi kom aghana, sinag babe Allahri Eldamne Yame Walinge tarelamsil,” aro lo'om seek. Yahudi nimiri kemelamsiekpa, Yahudi sisa kom nimiri a'ero-a'erop yubu Allah Eldamne Yame Walinge tarelamsiog yubuag lelamekpa, Petrusti,<span id="bookmarks45-46"></span> <a id="v47"></a><span class="v">47</span><span class="vsp">&nbsp;</span>“Kembahilulom. Allah Eldamne Yame Walinge nunag tahio saog uro sin nimi taneag babe tahil. Ane sembe nimi taneri Yesusag sikne aro seneraglamang tanena, maghag pelengehinne sembe nimi nhondi babe kom senep te?” seog.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Wene seogti, Petrusti nen yubu lelamogti, “Nimi tanekori Yesus Kristus siag kekhaekto nenel dalamangne sembe maghag pelengkipsukap,” seogpa maghag pelengkahiek. Maghag pelengkipsiekpa, nimi tanekori Petrusag, “Ik etpare nhon wamukap,” aro molbaekpa, Petrus wamog.<span id="bookmarks48"></span></div>
</div>
</body>
</html>
