<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:1 </span><span class=\"ft\">Yunani yubuag tobognena, “Heng wilindiag wa'albarek,” aro mome tobog.</span></div>",
    "F-1": "<div class=\"footnote-p\"><span class=\"fr\">3:6 </span><span class=\"ft\">Yunani yubuag Allahri “Saelbamsululam” aro webogne neneko “Kristus” aro lerop.</span></div>",
    "F-2": "<div class=\"footnote-p\"><span class=\"fr\">3:13 </span><span class=\"ft\">Yunani yubuag tobognena, “Yesus Allah Arukna nunisag yabori paliag nembaek,” aro mome tobog. Aghana nun yubuagna, Yesus sembe “Allah arukna” senepne babe sunsunum kom.</span></div>",
    "F-3": "<div class=\"footnote-p\"><span class=\"fr\">3:26 </span><span class=\"ft\">Yunani yubuag “Allahri arukna” aro mome tobog.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = false;
var baseRef  = "kkl-05-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-LUK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-ACT-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-05-ACT-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Petrusti nimi yan malinge whebaogha (3:1-10)</div></div>
<div class="b">&nbsp;</div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Ik nhon sum heng sin tanep peram<span class="footnote selectable" id="F-0"><sup>a</sup></span> Yahudi nimiri sop-sop Allahag mololamek heng enekoag Allahri Ae aramag “Molona yubu lemnunam,” aro Petrusap Yohanesap palamdek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Palamdekpa nimi nhon yan malia mangkaekpa, elkabori sop-sop keyapto pil pang yang pang ulamek saog uro sumene babe pil piek. Nimi yan malinge neneko, “ ‘Allahri Ae aramag yubu lebukap,’ aro wa'alamik nimiri saeag wamlea molbahilul,” aro leka Allahri Ae aramag kanero toropne ina siramag ina siram si “Ina siram Walinge” aro engeropne nenekoag elkabori pil palamek.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Petrusap Yohanesap, “Allahri Ae aramag wa'inunam,” aro yalamdeka yan malinge ponekori ipsiogti, “Kal ma'al nhon tatnururom,” aro molbahiog. Molbahiogpa, kembarekti, Petrusti, “Nangkae, nunag kembahi,” seog.<span id="bookmarks3-4"></span> <a id="v5"></a><span class="v">5</span><span class="vsp">&nbsp;</span>“Nunag kembahi,” seogpa nimi yan malinge ponekori, “Nanag olog tatnurukanga wamla,” aro kembamsiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kembamsiogpa Petrustina, “Kal ma'al an tatkenne orog wamla. Ot an tatkununne wamlangena, Allahri ‘Nia Mangkina Saelbamsululam,’ aro webogne<span class="footnote selectable" id="F-1"><sup>b</sup></span> si Yesus Nasaretne engeropne ponekori wali nembaghelul. Wene anag ambarelangkennena, ‘Sekmendi palame',” seog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene seogti, Petrusti el neneko sae sirikneag agha toro sekirog. Toro sekirog abeneko pere el neneko yan nginikom agha pinep saog wamogpa, yan no'op mikip taog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Mikip taogpa, lopnagha sekelingkiogti, yang pang ulamogti, sin phendeap Allahri Ae aramag wa'alamekti, awi yengdi sunukto Allah omeklamog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>El yan wali taogti, palamogti Allah omek-omek palamogpa, nimi ni tanekori el ibek.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ibekti, “El yan maliri Allahri Ae aramag ‘Ina Siram Walinge' peramag ua ulamlari, nimiag kal ma'al mololamsilba, ia ulamap nimi eneko,” aro kemelamekti, “Welaro yan wali tal,” aro, “Yaghe” senena wanaag lolbahiog.<span id="bookmarks10"></span></div>

<div class="s"><div id="s2">Nimi yan malinge poneko wali taogha sembe Petrusti yubu ambatsiogha (3:11-16)</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nimi yan malinge agha wali taogne ponekori Petrusap Yohanesap salelamsiogti, nhon palameka ipsiekti, nimi maikno tanekori, “Yaghe logtie” alamekti, Allahri Ae aramag “Salomo” engerobag sip imag agha solorobag aneko Petrusap Yohanesap wa'iekag aneko el babe wa'iogpa, “Yaghe logti mane agha ual,” aro teknel wa'alamek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Teknel wa'alamekpa, Petrusti nimi maikno tanekoag yubu lelamogti, “Nangkabo a'un Israel nimi, sa'a sembe ‘Mane agha uro yabil' aro log senelamlom? Sa'a sembe nunag kemelamsilom? A'undi senelamlomnena, ‘Sin Allah yubu sunsunum uro sol wali uro walia aghabog urop nimiri, nimi ane wali nembarang,’ senelamlom aghana, Allah Eldamneri seneragnari agha nimi ane wali nembal. A'undi sembamlomne, nimi yabalamlange sembe, ‘Sindinge mikip monge, wamlaba,’ sembamlom te?<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nunisag yabo Abraham, Ishak, Yakub Sikini Allah sindi omeklamekne ponekori Elme<span class="footnote selectable" id="F-2"><sup>c</sup></span> Yesus poneko Eldi paliag nembaog. Aghana El neneko Pilatus tarel piomba, eldi ‘Sae lobitnun,’ seo aghana Pilatus whaingag a'undi, ‘Sae lobitlulam kom. Nu karong,’ seom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Allahri wepto aogne walinge sik uro lero uropne poneko sembe Pilatusti, ‘Sae lopnun,’ aro ulamo aghana ‘Karong,’ alamomdi, nimi ohiropne poneko sembe ‘Sae lobatsululam,’ seom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ya'ag kamag uro unne tam saleropne poneko a'undi olobomba, Allahri nimi teptopne nusamag agha El neneko kamag nembao. Undo unuaonge nuri ibobonge ambarelamsiap.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimi a'undi ililamlomne nene ‘Mikipne si Yesus engeropneri wali nembahinep,’ aro seneraglaba, nimi ane yan wali nembal. ‘El sik uro mikipne' aro seneraglange neneri nimi ane a'un whingag agha wali tal,” seog.<span id="bookmarks16"></span></div>

<div class="s"><div id="s3">Allahri, “Nimi taulbahilul,” aro webogne Yesus sembe Petrusti ambatsiogha (3:17-26)</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Petrusti wene aro ambarelamsiogti, “Nangkabo, a'un saelbamsiang nangap, a'undi ulamlomneap, Allahri samenag, ‘Undo uro yabilul,’ aro seneraghogne sembe a'un ekondi, Yesus olobomne nene na el.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>A'un ekon aghana ulamomne pere agha Allahri samenag el wamogti, ‘Undo yabilul,’ aro ambatsiogne sunsunum nembaog. Allahri ‘Wepneri, Poghol anun,’ seogne neneko ‘Seklebalul,’ aro Allahri samen Eldi yubu silimu tiplamek nang ni pere agha ambatsiogpa, ‘Mome toro pibekne sunsunum tale' aro Allahri wanaag agha wene sembaogti, uaog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ane sembe ‘Allahri malia ulamlomne kom nembalul,’ aro malia ulamlomne lipsimundi, Allah yubu ka'ero wanaag piapmunba, a'undi malia uroba lupsilulba, wali uro seneraglamsu.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Wali uro seneragmunba, Nuni Allahri amik wana keyagman nembahileri, Yesus samenag ‘Taulbahimendi, saelbamsululam,’ aro wero pibogne neneko a'unag nen poglul.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>El neneko imag wamle pog Allahri nen poglul. Samenag Allahri Eldamneri yubu silimu tiptopnang sol walingeag ambatsiogpa, mome toro pibekne sunsunum uro, ‘Nia mangkina Allahri wendog nembalul,’ aro mome toro pibek. Allahri, ‘Wene nia mangkina wendog nembanun,’ sembale tanena Yesus samenag wero pibogne neneko nen poglul.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Samenag Musari ambarelamsiogti, ‘Nuni Allahri a'un Israel nimi nusamag agha Allahri yubu silimu tiplamlulne na saog uro nhon sekitlul. Eldi ni yubu lelamlea a'undi wali uro ka'eamlulom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Uro yabilulnena, nimi etneri Allahri yubu silimu tiptopne ponekori yubu lelamlea ka'eamle kom tanena, kom nembahinep,’ aro ambatsiog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Samenag Allahri yubu silimu tiplamek nang Samuelag agha, eldi lero amik wamek nangag agha, ni nangdi uro yabinepne sembe lebek. Yabinepne sembe lebekne anena, wene og Yesusag uro yabionge sembe lebek.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Samenag Allahri Eldamneri yubu silimu tiplamek nangag yubu salag nikne lero ambarelamsiogne a'un sembe. Samen a'unisangag agha salag pibogne Allahri Abrahamag pibognena: ‘Andi mangarobari mangkahyikne pere agha Nari nimi sisa ni tala-tala wamikne walingena tatsinun,’ seog. Salag nene a'un sembe lebog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ane sembe Elme<span class="footnote selectable" id="F-3"><sup>d</sup></span> nhon sekirogti, nu Yahudinangag poghogpa, nunag samenag yaognena ‘Walia ulamsinun,’ aro yaog. Eldi wali uahinepnena, samenag yoaba ulamlomne lipsululom aro mikip nembahinep,” aro Petrusti ambatsiog.<span id="bookmarks26"></span></div>
</div>
</body>
</html>
