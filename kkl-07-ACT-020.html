<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">20:5 </span><span class=\"ft\">Tane Lukasti, “Nu sembe tiboghamsiek,” seogne weneog elap Paulusap nen haiptarekti, nhon palamdekne sembe mome toro pibog.</span></div>",
    "F-1": "<div class=\"footnote-p\"><span class=\"fr\">20:7 </span><span class=\"fq\">Minggu sum </span><span class=\"ft\">Yunani yubuag, “Selek sum,” aro mome toro pibog aghana, nu Kosarek nimi sembe, “Minggu sum,” aro si engero yabalamla.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='kkl-07-ACT-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulus mog so'o Makedonia laplobi agha piogha</div></div><a id="v1"></a>
<div class="m">
<div class="c-drop">20</div> <span class="v">1</span><span class="vsp">&nbsp;</span>As Efesus nimiri haum aro walamsieka aneko ta'ap seekpa, olog wameka Paulus elkabo Yesus yubu ka'ero neleplamek nimi taneko yopsiog. Yopsiogti wana aingnibahiogti, “Na Makedonia so'oag pinun,” aro ambatsiogti piog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Makedonia ina agha palamogti nimi tanekoag yubu maiknoro ambare-ambare wana aingni-aingni palamsiogti, Yunani so'oag piog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yunani so'oag piogti, wamogpa wal wilindi taogpa, “Mog so'o Siria mag alip toman pinun,” sembaog. “Mag alip toman pinun,” sembaog aghana, Yahudi nimiri, “Paulus obukap,” aro saekag lebekne sembe el taogti, “Mog so'o Makedonia ina agha samoro pinun,” sembaog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>“Pinun,” sembaogti palamogpa, elap nikag palamek nangna,</div>
<div class="li top-spacing">Pirus elme Sopater Bereangeap,</div>
<div class="li">Tesalonika nimi, nimi phende Aristarkhusap Sekundusap</div>
<div class="li">Derbenge Gayusap,</div>
<div class="li">Timotius ponekoap,</div>
<div class="li">Asia nimi phende Tikhikusap Trofimusap,</div>
<div class="p">sin nang ene Paulusap nhon palamek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Paulusap elap nhon palamek nang taneko a'ep taekti, sin samenag as Troas piekti, nu sembe tiboghamsiekti, as Troas wamek.<span class="footnote selectable" id="F-0"><sup>a</sup></span><span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allah omekto kwaneng roti walerop komne terop li terogha, mag alip toman as Filipi laplobi agha palamububa, ae inipna tombare taog. Ae inipna tombare taogpa, as Troas piburi, sin sam piekti, wamek nangap haiptaburi, wamubu paghabog ik saekpare taog.<span id="bookmarks6"></span></div>

<div class="s"><div id="s2">Paulus as Troas wamogpa, Eutikhus kamag taogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Minggu sum<span class="footnote selectable" id="F-1"><sup>b</sup></span> taogpa, “Kwaneng roti khepto tukap,” aro winip taburi Paulusti, “Nu ambhum pukap,” aro nungkabo nunap nhon wamubu nimiri, “El tahabe,” aro hailamekne tibin nenero ambarelamsiog paghabog, ae inipna tom nusam taog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ae tika alikinag ae lomag wamubuag aneko whea maikno tiniro ik-ik piek.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sindi, “El tahabe,” aro haibaeka Paulusti yubu kiliro-kiliro tibin nenero ambarelamsiog abeneko kabuni me nhon si Eutikhus poneko ka'en phoro soro kuptopne ina siramag pukamogti, kabuni me eneko haing whi uro wamna koma kwahingdi tungum kanem alamogti, eba timbaog. Ae tika wilindipne nenekoag agha eba timbaogpa, nimiri salero kemelamekag agha ya'ag tebaog. <span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ya'ag oroba wamogpa, Paulus poneko kulukaogti, kabuni tebaogha aneko somoro saelbamogti, nimi tanekoag, “Yubu maikno lero engkaheng kom. Me ane kamag wamla,” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene seogti, Paulus nen samoro aeag tai waelbaogti, kwaneng khepto teekti, nen yubu lelamog paghabog ae kwelekaog. Kwelekaogpa Paulus poneko lambaogti palamog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>El palamogpa, nimi tanekori me kabuni aneko kamag wamogne elenge aeag pabiekti, sin wana aingniro wamekpa, wana awi maikno uahiog.<span id="bookmarks12"></span></div>

<div class="s"><div id="s3">Nu Paulusap as Troas agha as Miletus palamubua</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>“Pukap,” sembabuba Paulustina, “A'un sam kabongag agha as Asos pimundi, wapmunag na yan toman agha ina toman yanun,” seogha sunsunum uro nu samenag kabongag mag alip toman agha as Asos piburi wamubu.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Wamububa el nunap as Asos haiptaburi, kabongag Paulusap nhon waelbaburi, mag alip toman agha as Metilene pibu.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>As Metilene mabubua lukunap as enekoag agha mag alip toman mo palamububa, imbaogti kwelekaogpa, mag longoro kanektop so'o Khios peramag piburi, inipnag nhon mabubu. Aneko mabubua kwelekaogne lukunap mag longoro kanektop mog so'o as Samos piburi, mabubua kwelekaogne as Miletus pibu.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Paulusti, “Nu anam Yerusalem pin komag agha Yahudi nimiri ik nubu sum Pentakosta uaikag,” sembaogne sembe, “Mog so'o Asia ik maikno wamukap kom. As Efesus babe yan ingkan koma pukap,” aro tam karebaog.<span id="bookmarks16"></span></div>

<div class="s"><div id="s4">Paulusap Efesus nimi wenehirop nangap a'ep taeka</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>As Miletus pina wamuburi Paulustina, “As Efesus Yesusag sikne aro winil dalamang nimi wenehirop nang na as Miletus wamnaag yaukangba, enel phululom,” aro Miletus nimi pogsiog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Enel pihiekti yaekpa, Paulusti as Efesus nimi pairo wenehirop nangag yubu lelamogti, “Nangkabo, samenag Asia so'o eneag yahiri, sum enekoa alniro a'unap nhon ua ulamsiri, ulamnange a'un el wamlom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yahudi nimiri nanag yo palilamneekti, ‘Obukap,’ aro saekag lero ulamneekpa, wana mombolag nenep tangto ulamsi. Hail mag pelengero engelamsiri, nu Saelba Uhiropne Yesus ponekori awe tolamsinge seklero tolamsi.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Undop aghana, ta'ap sen koma a'un sembe, ‘El uro wamikpa yepsilul,’ senelamsinge ni a'unag amoro ambarelamsisiri, ologha babe tognobahi kom. Tognoban koma yubu ni amolamsisinge nimi ni whingag agha ambatsisiri, a'undinge aeag poloro winil dalamlumag babe tongoro ambatsisi.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yahudi nimiap Yunani nimiap ambarelamsisiri, ‘Malia seneragto ulamlomne laplobi agha Allahri senenne salelapmundi, nu Saelba Uhiropne Yesusag sikne aro wana palilamlulom,’ aro sikne lag nenero ambatsisi.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Aghana wene Allah Eldamne Yame Walingeri na wanaag aruklamnelba, as Yerusalem pinun. Yerusalem pineba, nanag uaukangne ekon wamna.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Na ekon wamna aghana, na as nhonag pang nhonag pang ulamnaba, Allah Eldamne Yame Walinge ponekori, ‘Nimiri haing sae kaupkeikpa seklebalulam,’ aro wenero ambarelamnel.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>‘Seklebalulam,’ aro ambarelamnel aghana, nari wana nong ene sembe seneraghal dalamna kom. Nari seneraglamnange, nu Saelba Uhiropne Yesusti nanag, ‘Nari awe tongoro nimi yeplamsululam,’ aro na saeag pibogne sol wali, wali uro awe toro komobililamnun. Awe na saeag pibog nena, ‘Allahri nimiag wana yorolamsilne sembe wali yubu sikne lag nenero ambarelamsululam,’ aro na saeag pibog.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene aro na saeag pibogpa, as nhonag pang nhonag pang ulamnori, a'unag babe Allahri mog so'oag nimi saelbamsilne sembe ambarelamsino aghana, a'undi nari whing ene nen olog imnululom komne, na el wamna.<span id="bookmarks25"></span> <a id="v26"></a><span class="v">26-27</span><span class="vsp">&nbsp;</span>Ane sembe sumene ane yubu mikip uro a'unag lelamnangena, Allahri ‘Yubu ane ambatsululam,’ aro ambatneonge ta'ap sen koma a'unag tipto ni ambarelamsino. Nari walinge uanepne uitna ane sembe, ka'erop kom nimi Allahri opsileba, nimi nhondi eneng babe nanag tam tanep kom.<span id="bookmarks26-27"></span></div><span id="bookmarks26-27"></span><a id="v28"></a>
<div class="p"><span class="v">28-29</span><span class="vsp">&nbsp;</span>Na a'un laplobi agha pineba, pai kam yonge saog urop nimi yingkina salero kilbahiikagti, a'undam nimi wana yae uptangto wapmundi, a'unkabo babe haing whi uro yae wamsululom. Allah Eldamne Yame Walinge nenekori, ‘A'unkabo pham domba saog uro wamang nimi taneko yubu amohiro paiamsululom,’ aro sekitsio. Sekitsioba pai kam yonge saog urop nimiri pham domba Allah Eldamne enengag agha toro topsiogti, poloro winilamsil nimi taneko o'ona sembahin koma wea oro kilbahiikagti, Yesusag sikne aro winip tangtop nimi taneko haing whi uro yae paiamsululom.<span id="bookmarks28-29"></span> <a id="v30"></a><span class="v">30</span><span class="vsp">&nbsp;</span>A'un anabiag agha babe nimi sekelingkukang. Sekelingkikti Allah yubu sikne sengkwanekto nenelamikti, orolenange lebukang. Orolenange lelamik yubuag agha Yesus yubu ka'ero neleptop nimi wana tolamsiikpa, orolenange lerop nimiag sikne aro ka'ero nelebahukang.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ane sembe yae up tangkamlulom! Hengkun wilindi sinag kweleknag na olog ta'ap sen koma nari wanaag agha hail mag pelengero a'un ni amoro ambarelamsinonge ekon taheng kom.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Wene, ‘Allahri a'un paiamsilul,’ aro nari a'un Allah saeag nenelamsin. Allahri wana a'unag yorolamsilne sembe ambarelamsin yubu salelapmunba, Allahri a'un mikip nenelamsileri, ‘Na namabo taukang,’ aro weplamsil nimi niag eldinge saeagha tatsilul.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Nari, ‘A'undi saeagha leng-leng aroba emas to, perak to, enektop ag to a'undi na tatneheng,’ aro wanaag seneraglamno kom.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Nanap nangkabo nhon wamubu nimiap teko nunag wamogne sembe nadamne saeag agha kamna kapto tolamsinge a'un el wamlom.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Nari ulamnonge a'un sembe, ‘Sindi babe imneikti ulamukang,’ aro sunumna ulamno. Nia mangkina ulamnonge, ‘Sol wali, wali uro welapmundi, nimi mikip komne yeplamsululom,’ aro ulamnoba imneom.</div>
<div class="p">Nia ni ulamnonge aneko, Yesusti yubu ambarelamsiogne seneraghi agha ulamno. Nu Saelba Uhiropne Yesusti ambarelamsiogti, ‘Nimiri a'unag tatsiikne olog wali senelamlom aghana, a'undi nimiag tatsimunne sembe wali sirik alamna,’ aro ambatsiog. Yesusti ambarelamsiogne seneraghi agha nia mangkina a'un anabi agha ulamno,” aro Paulusti ambatsiog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Ni ane Paulus ponekori ambatsiogti, yabu sanukto pulingkina sinap nhon Allahag molona molbaek.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Allahag molona molbaekti, sindi Paulus somoro togtog aro kiplamekti, “Wali pululam,” aro maiknoro engkarek.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Wana ikin uro engkarek nena Paulusti, “Nari whing ene nen imnululom kom,” seogne neneri sin wana ikin sirik nembahiogpa engkarek. Wana ikin uro, “Mag alip toman pilul,” aro kabong wamoghag mag abolag pail piek.<span id="bookmarks38"></span></div>
</div>
</body>
</html>
