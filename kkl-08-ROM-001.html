<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Roma 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-08-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Roma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-08-ROM-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-1CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Roma</span></div>
<div class="mt2"><span class="mt2">Nimi Sembe</span></div>
<div class="mt2"><span class="mt2">Paulusti Mome Toro Pibogne</span></div>
<div class="b"></div>
<div class="b"></div>

<div class="s"><div id="s1">Paulusti Roma nimi sembe kipsiogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Nangkabo, na Paulusti a'unag mome toro palilamna. Samenag Allahri na Paulus wepto yopneogti, “Yubu Walinge ambatsululam,” aro pogneog. Wepto pogneogpa, wene na Yesus Kristus arukna wamnari, ambatto tongolamsin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Allah Yubu Walinge neneko samenag agha, “Undo-undo unuanun,” aro salag lekto pibog. Salag pibogpa, Allah yubu silimu tiptop nimi tanekori Allah yubu mo wepto nikag mome toro wali uro palilamek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Allah Yubu Walinge, “Uanun,” alamogne neneko Elme sembe lelamog. Allah Elme ponekona, nunisag Daudti likto palamogne pere agha mog so'oag nimi nongag mangap taog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Mangap taogti wamogpa, obekpa tebaog. Tebaog aghana Allah Eldamne Yame Walingeri kamag nembaogne pere agha Allahri, “Naba Name wamlange,” aro lag nembatsiog. Allahri lag nenelamsiogti, “Name enekori mikip uro saelbamsilul,” aro Elme sekirog. Elme ponekona, nu Saelba Uhiropne Yesus Kristus sembe samenag agha salag lekto pibog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nu Saelba Uhiropne Yesus pere agha Allahri nunag wana yororo wali senelamsil. Wali senelamsildi, nu weplamsildi, “Nimi tala-tala wamang nimi ambatto tongolamsimunba, ka'elamikti elag sikne aro wana palilamikpa, el si nubu talul,” aro poglamsil.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6-7</span><span class="vsp">&nbsp;</span>Nangkabo, a'un as soro kalurop as Roma wamlom nimi babe Allahri o'ona sembamsildi, “Yesus Kristus ponekori saeag wamikti, Namabo taukang,” aro a'un mo wepto yopsio. A'un yopsio nimi taneko kiplamsin. “Nuni Allahap, nu Saelba Uhiropne Yesus Kristusap abenekori wana a'unag yororo walia ulamsirikti, wana aingnibahurukang,” senelamnari a'un sembe molbarelamsin.<span id="bookmarks6-7"></span></div>

<div class="s"><div id="s2">Paulusti Roma nimi sembe Allahag molbatsiogha</div></div><span id="bookmarks6-7"></span><a id="v8"></a>
<div class="p"><span class="v">8</span><span class="vsp">&nbsp;</span>Orange anam ambatsin komag, a'un ambatsisene senelamnange tam nene sembe. A'undi Yesusag wana palilamlomdi ulamlomne sembe tala-tala wamang nimiri wali ka'elamang. Ane sembe Yesus Kristus pere agha Allah omeklamnange poneko a'un nimi nhin sembe, “Naba naniong,” aro kiplamna.<span id="bookmarks8"></span> <a id="v9"></a><span class="v">9-10</span><span class="vsp">&nbsp;</span>Wana nong ningkiri Allah omeklamnari, yubu walinge Elme sembe ambatto ul palamna. Nuni Allahri ililamnelba, a'un sembe ekon tanep komdi papna koma, “Yepsululam,” aro elag sop-sop molbarelamsinba, ka'elamneldi el wamla. Samenag agha sarikto, “Kemel pihisene,” aro mololamnange Allahri wali sembaleri, ina yarebatneleba, elem uro a'unag yanun.<span id="bookmarks9-10"></span> <a id="v11"></a><span class="v">11</span><span class="vsp">&nbsp;</span>“Eh, nangkabo-e, kemel pihisene andarina, Allah Yameri na sae pere agha a'unag tatsisoba wana mikip tahom,” aro wanaag seneraglamnari Allahag mololamna.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Haiptahaberi nu mamun Yesusag wana paliro ua ulamapne sembe ambat tangto ka'eptaheberi, wana mikip nenep tahabe.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nangkabo, na a'unag anam yan komag a'un ekon uro wamnep komdi, yubu ambatsinun. Samen na ora nimi tala-tala wamang nimiag ambatto tongolamsinoba, ka'elamongdi Yesusag sikne aro wana palilamang. Sindi Yesusag wana palilamangne anena luksiriro pongkaloa saogne nanag palilamnel. Ane saog uro ik sulu a'un Roma nimi babe, “Lukselelep aro pongolamlea kemel pihinun,” aro sunulamno aghana, punpun tiplamlaba yanep kom.<span id="bookmarks13"></span></div>

<div class="s"><div id="s3">Allah yubu walinge mikipne sembe tibin nembatsiogha</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Allahri yubu nari sa'oag pairo pogneoba wamla. Nimi sisa Yunani nimiap, nimi sisa ora nimiap, mome el urop nimiap, ekon urop nimiap, nimi niag nari sa'oag pibog yubu eneko ambatsinepneog wamna.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ane saog uro a'un as Roma wamlom nimiag babe yeng uro yubu walinge nene ambatsisene senelamna.<span id="bookmarks15"></span> <a id="v16"></a><span class="v">16-17</span><span class="vsp">&nbsp;</span>Yubu walinge nene Allahringe mikipne wamlaba, sikne aro wana palirop nimi ni talulamsil. Mikipne anekoag agha Yahudi nimi sam talulamsiogti, Yahudi kom nimi babe talulamsil. Anena yubu walinge anekori Allahri wana porogne lag nembarelamsildi, elag wana palirop nimi wana porog nenelamsil. Wana porog nenelamsil andarina, amik babe Allah yubu nenekoag wana palilamukang. Tam nene sembe Allah yubuag mome toro palilamogti, “Wana porog nimiri sikne aro wana paliropneag agha kamag ua ulamlul,” aro mome toro pibog. Allahringe mikipne wamlaba, elag wana palirop nimi ni talulamsil ane sembe, nari yubu walinge neneko ambarelamsinne sembe na ali sembanep kom.<span id="bookmarks16-17"></span></div>

<div class="s"><div id="s4">Nimiri malia uroba sembe Allahri wana yo pipsinep seogha</div></div><span id="bookmarks16-17"></span><a id="v18"></a>
<div class="p"><span class="v">18</span><span class="vsp">&nbsp;</span>Allah poneko sikne wamla ane sembe, mog so'oag nimiri sik komneap Allahri “Uaheng,” senenne sunsunum komneap ulamang pagha tanena, Allah Imagne ponekori wana yo senehinne lag talamla. Sin sikne urop kom nimiri, “Ka'ebaukap kom,” aro Allah yubu sikne niknilamang.<span id="bookmarks18"></span> <a id="v19"></a><span class="v">19-20</span><span class="vsp">&nbsp;</span>Sikne niknilamang nena, Allahri samen ulamogti, “Nia mangkina sumbahisiri, ya'ag uropne mikip sirikne wamnaba, el uro wamlulom,” aro eldamne sembe lag nembarelamsiog. Allahri nia mangkina mog so'oag uropne sumbahiog sum agha, wene wamabag babe nimiri Allah haingdi imnep kom. Nimi haingdi el imnep kom aghana, nimiri kemeropti, nia mangkina sumbaogne haingdi iropne pere agha el tanep nena, “El ya'ag uropne poneko mikip sirik wamlange, el mo mem sirikne wamla,” aro el tanep. Haingdi iropti el tanep ane sembe, nimi nhondi babe, “El sembe ekondi malia uan,” aro kolop tanep kom.<span id="bookmarks19-20"></span> <a id="v21"></a><span class="v">21</span><span class="vsp">&nbsp;</span>Kolop tanep kom nena, nimiri haingdi iropti, “Sumbahiogne poneko wamla,” aro el tanep aghana, sindi seneragnange loba nenel dalamekti, sindi wanaag inibinne aghabog seneraglamek. Allahri sumbahiogne ibekti, aghabog nimiri elag, “Wali tatsilum,” senelamek komdi, “Allah Memne,” aro paliag nenero kiplamek kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Sindam nimi sembe, “Nu wana sepsebek aro elnang wamap,” alamek aghana, wanaag seneragna orog nimi agha nenel dalamek.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Allah tebanep komne poneko paliag nenero kipto omekanep andagha, karong sembaekti, tebanepne agha kipto omeklamek. El tebanep komne poneko kiplamek komdi, nimiap, winangap, paghaeap, lebe aroba yogneap, “Phalamukap,” aro yame sunumna sunsunum uro saeri sunulamekti, omekto kiplamek.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Undo unulamek ane sembe Allahrina, “Sindi wanaag bobonge agha, ‘Malinge uaukap,’ senelamangne sunsunum uro ulamikti, sindam nimi nong loba nenel dalamukang,” aro lipsiog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Allah yubu sikne neneko karong seekti, orolenange agha ka'elamek. Nia mangkina sumbahiogne poneko omekto kipna koma, eldi sumbahiogti, mog so'oag pibogne agha omekto phalamsiek. Aghana el imap so'oap sumbaogne poneko agha kipto ya'ag uro omeklamukap. Sikne agha saekag lebap.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Sindi undo unulamekne sembe Allahrina, “Sindi wanaag, ‘Uaukap,’ senenne ali nenep tanepne ulamik,” aro sae lipsiog. “Ali nenep tanepne ulamik,” seog nena, Allahri sumbahiog sum eneko, “Nengaboap kelaboap tol dalamukang,” aro sumbahiog aghana, kelabo tanekori nengabo topsin koma kelaboap kelaboap mo tol dalamek.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Tol dalamek ane saog uro, sumbahiogne ponekori senenne sunsunum uro uan koma nengabori babe kelabo topsinepne topsin koma lililamekti, wanaag bobonge, “Agto yaboho,” aro ulamekti, kabuni mamun elkel ela'ange nenel dalamek. Nengabori nengabo salep tangto ali nenel dalamekti, sengkwanekto ulamekne taneko sunsunum uro sindam nimiag ikinne palil dalamek.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Sindi Allah wamlange sembe ero seneraglamnep andagha, Allah loba aro karong senelamek. Allah lobange sembamekpa Allahrina, “Sindi seneragnange loba tahileba, nimiri uanep komne ulamukang,” aro sae lipsiog.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Sindi wanaag seneragnange ni sik komneap, malingeap, aboapneap, yongeap sindi wanaag to'obol dalamla. Sindi wanaag maikno uro, “Ora nimi tup taikag,” aro wana malinge seneraglamsiangdi, ot nimi ya'ag ohinneap, nimiap waltan anneap, pan khebahinepneap, arikal nimiri yonge uropneap aghabog sindi wanaag teknero seneraglamang. Ora nimi sembe yubu malinge phoana yubu polamsiangdi,<span id="bookmarks29"></span> <a id="v30"></a><span class="v">30</span><span class="vsp">&nbsp;</span>san tiliplamsiang. Allah hausag senelamangdi, sindam nimi maiptangto ora nimi luknulamsiang. Sindam nimi omekel dalamangdi, “Malinge agha uahane,” aro seneraglamangdi, sikini sikinindi yubu babe ka'elamsiang kom.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Sindi wanaag seneragnange orogti, yubu nikne ingisaplolamangdi, yareag senehinne orogti, nimi o'ona senelamsiang kom.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Sin nimi taneko el wamang nena, Allahri samenag yubu sia lelamogti, “Nimiri undo salik-malik uro malia ulamik tanena tebaukang,” seogne el wamang. El wamang aghana, malinge nene ulamang. Ot malia ulamangne abeneog kom aghana, ora nimiri malia ulamang nimi sembe maiplamsiang.<span id="bookmarks32"></span></div>
</div>
</body>
</html>
