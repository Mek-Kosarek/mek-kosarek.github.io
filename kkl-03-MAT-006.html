<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">6:13 </span><span class=\"ft\">Ayat eneag kekneba ene [...] nusamag mome wamlange, Matius eldamneri mome toro pibog kom. Ora nimiri amik sum Matiusti yubu tipto mome toro palilamekti, kekneba ene nusamag mome wamlange ma'aro mome toro pibek.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-03-MAT-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Saeagha orog nimi yepto tatsinepne sembe ambatsiogha</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Yesusti nen tipto yubu ambarelamsiogti, “A'undi walia ulapmunne toman agha a'undi wanaag, ‘Ora nimi whingag uaneba imneikti, na wana porog nimi sembanukang,’ aro ulapmunagti, yae up tangkamlulom. Undo seneragto nimi whingag ulapmun tanena, A'uni Imagne ponekori kamna tatsinepne a'unag tatsilul kom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ane sembe andi nimi saeagha orog nimiag tarelamsimen tanena, andi tarel pihinepne sembe trompet pho aro yubu lilim nubu uro yubu sabo nenelamseng kom. Sin, ‘Wali sembanukang,’ senerop nimiri Allah yubu lero winirop aeag babe, ina panneag babe, ‘Nimiri omeklamnukang,’ aro yubu sabo nenero tarelamsiang. Sin undop nimiri ulamangne sembe nari yubu sikne agha ambatnuahin nena, sindi kamna tomnepne ni komopto tobangpa, orog talamla.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Aghana andi yareag senehiropne agha nimiag tarelamsimen tanena, andi sae sirikneri tatsimenne sembe an sae wanengneri, ‘El tanep kom,’ aro yubu lemna koma ulamlulam.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yubu lemna koma ulapmen andarina, andi tatsimenne mo tognoro wamnep. Amik sum Ani Allahri tognorobag ililamlange ponekori anag lunuro kamna tatkelul,” aro ambatsiog.<span id="bookmarks4"></span></div>

<div class="s"><div id="s2">Allahag molona moloropne sembe Yesusti ambatsiogha</div></div>
<div class="r"><div id="r1">(<span class="reflink"><a href="kkl-05-LUK-011.html#v2">Lukas 11:2-4</a></span>)</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Yesusti tipto amoro ambarelamsiogti, “A'undi Allahag molona mololapmun tanena, ‘Wali sembanukang,’ senerop nimiri Allahag moloro ulamang saog uro ulamseng kom. Sin undop nimiri ulamang nena, Yahudi nimiri Allah yubu lero winirop aeag babe, nimi maikno ina wandanemnag babe seka ulamangdi, ‘Nimiri imnukang,’ senenag agha Allahag lero mololamang. Sin undop nimiri ulamangne sembe nari yubu sikne agha ambatnuahin nena, sindi kamna tomnepne ni komopto tobangpa, orog talamla.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aghana a'undi agha, Allahag molona mololapmen tanena, an mo ae lomag wa'imendi, ae ina sereki agha lag uro koma Ani Allah tognorobag wamlange ponekoag molona mololamlulam. Undo elag mololapmen tanena, Ani Allahri tognorobag ililamlange ponekori anag lunuro kamna tatkelul.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>A'undi Allahag molona mololapmun tanena, Allah ekon nimiri we uro yubu kiliro lero ulamang saog uro lero ulamseng kom. Sindi seneraglamang nena, ‘Nuri yubu maikno uro lelamebenge neneko Memneri nu ka'ebahilul,’ senelamang.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aghana kwema a'unag uahinepne neneko sembe a'undi anam molban komag A'uni ponekori samenag el uro wamla. Ane sembe sindi we uro yubu kiliro lelamang saog uro lero ulamseng kom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>A'undi Allahag molona mololapmun tanena, undo mololamlulom.</div>
<div class="q top-spacing">‘Nuni imag wamlamne,</div>
<div class="q2">an sembenga orogha wamlamne si o'omne nenero kiplangkeap.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Andi nu yubu sia lero saelbamsilama lag nembatsululam.</div>
<div class="q">Andi, “Undo ulamseng,” senelamlamne imag nangdi nelepto ulamang saog uro</div>
<div class="q2">nu mog so'oag nimiri babe, “Nelepto ulamsebe,” senelamap.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Nuri sop-sop kwaneng telamnepne sunsunum uro sumene tatsululam.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Nimiri malia ulamangne sembe nunag lumbanepneog wamlange nuri sae lilobi agha tam wailag nenelamsiap saog uro,</div>
<div class="q2">nuri malia uropne sembe anag lunuro tatkenepneog wamlange babe tam wailag nembatsululam.<span id="bookmarks12"></span></div><span id="bookmarks12"></span><a id="v13"></a>
<div class="q2-vv"><span class="v">13</span><span class="vsp">&nbsp;</span>Nu menangaro poa palamsimendi, nu mipsinebag poa pihiseng kom aghana, malinge ponekori saelbahinebag agha nu taulbahilulam.</div>
<div class="q">[Wene aro lebap nena, an mo mog so'oag nimi saelba uhiropne wamlamba,</div>
<div class="q2">mikipneap imang wareroba abenekoap andinge mo wamlange wamle paghabog wamlul. Sikne agha lebap],’</div>
<div class="p">aro Allahag molona mololamlulom.<span class="footnote selectable" id="F-0"><sup>a</sup></span><span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>A'undi undo Allahag molona mololapmunne sembe, ora nimiri irikna phibanepne a'undi tam wailag nenelapmun tanena, A'uni Imagne ponekori babe a'undi irikna phibamunne wailag nembarelamsilul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Aghana ora nimiri irikna phibanepne tam wailag nenelapmun kom tanena, A'uni Imagne ponekori babe a'undi irikna phibamunne wailag nembarelamsilul kom,” aro ambatsiog.<span id="bookmarks15"></span></div>

<div class="s"><div id="s3">Kwaneng mag tero koma Allah omektopne sembe ambatsiogha</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nen tipto yubu lelamogti, “Sin nimi tanekori nimi whingag whing haloa ulamangdi, ‘Nimiri wali sembanukang,’ aro Allah omekto kwaneng mag tero koma whing wandukloa saog ulamang. Sin undop nimiri ulamangne sembe nari yubu sikne agha ambatnuahin nena, sindi kamna tomnepne ni komopto tobangpa, orog talamla. Ane sembe sindi undo unulamang saog uro ulamseng kom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Aghana a'un nimi nhondi Allah omekto kwaneng mag tero koma ulapmendi, andi usog hong lelekapmendi, whing maghag a'elbalulam,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>andarina an kwaneng mag tero koma ulapmenne nimiri imnep kom. Nimiri imnep kom aghana, Ani Allah tognorobag wamlange ponekori agha, ‘Kemelamnel,’ aro ulamlulam. Undo ulapmen tanena, Ani Allahri tognorobag ililamlange ponekori anag lunuro kamna tatkelul,” aro ambatsiog.<span id="bookmarks18"></span></div>

<div class="s"><div id="s4">Tup taneba poloro winiropne sembe ambatsiogha</div></div>
<div class="r"><div id="r2">(<span class="reflink"><a href="kkl-05-LUK-012.html#v33">Lukas 12:33-36</a></span>)</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Nen tipto yubu ambarelamsiogti, “A'un mog so'oag tup nenep taneba poloro winilapmunag aneko, nhon mut kulupto loba tanepba, nhon nabolong babe wa'aikti tero uanepba, nhon haogha nimiri ae kwerekto haogha tomnep. Ane sembe a'undam nimi mog so'oag tup nenep taneba poloro winilamseng kom.<span id="bookmarks19"></span> <a id="v20"></a><span class="v">20-21</span><span class="vsp">&nbsp;</span>Ot a'undam nimi imag wamnepne sembe tup nenep taneba poloro winilamlulom. A'un imag wamnepne sembe poloro winilapmunne neneko mut kulap tanep komne, nabolongdi babe wa'ina tenep komne, haogha nimiri babe ae kwerekto haogha tomnep komne agha poloro winilamlulom. A'undi tup nenep taneba poloro palilamlomne ni pipmunag taneko sembe sop-sop wanaag, ‘Wela wamla?’ aro seneragtop. Ane sembe, ‘Imagneag poloro winilamlulom,’ aro lelamna.<span id="bookmarks20-21"></span></div><span id="bookmarks20-21"></span><a id="v22"></a>
<div class="p"><span class="v">22</span><span class="vsp">&nbsp;</span>Haing wana wamlange aneko wana nong ningki kemel tananne sembe whea auk pog saogne wamla. Andi haing wali tanena, andi wana nong ningki anekoag tibin wareropne wamnep.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Aghana andi haing mali tanena, a'un wana nong ningki aneko inibin sogmondo mo wamnep. Andi wanaag tibinne neneko orog wamna tanena, andi wanaagna inibin sogmondo aropne agha wamnep,” aro ambatsiog.<span id="bookmarks23"></span></div>

<div class="s"><div id="s5">Yesusti, “Wana ophag sen koma Nuni Allahag wana paliro seneraglamlulom,” aro ambatsiogha</div></div>
<div class="r"><div id="r3">(<span class="reflink"><a href="kkl-05-LUK-016.html#v13">Lukas 16:13</a></span>; <span class="reflink"><a href="kkl-05-LUK-012.html#v22">12:22-34</a></span>)</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Nen tipto yubu lelamogti, “Nimi nhondi iliri awe tolamna tanena, eldi nik sum ili phendepneri yubu babe nelebahinep kom. Ili yabo ni phenderi yubu nik sum neleplamsiso tanena, nimi enekori, ‘Etne agha yepnun,’ aro ili nhon wanaag o'ona sembanepti, nhon karong sembanep. Awe nhondinge teba'en sembandi, awe nhondinge sol wali uro tomnep. Ane saog uro, a'undi mog so'oag tup nenep tangtoba neleplapmun tanena, Allahri awe tomnep kom.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ane sembe, a'undi kwanengap maghap tenaba sembe to, nong konag wanganne sembe to a'undi, ‘Sa'a agha tero wameberi, sa'a agha enekto aukap?’ aro wana ophag aro seneraglamseng kom. Nu nimi kamag wamnep nena, nuri kwaneng teneba aghabog kom. Nu nimi nong wali wamnep nena, nu nong konag enektoba aghabog kom.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>A'undi winang im toman yabalamangne tiwalengkamsululom. Winang anikori tenaba mero yongol torop kom. Sindi babe menekto togto palirop aeag pail torop kom. Aghana A'uni Imagne ponekori sin babe kemero teneba tatsirop. Winang sembe nimiri, ‘O'omne,’ senelamlong kom aghana, Imagneri sin paiamsil. Undop agha tanena, Imagneri a'un sembe, ‘O'omne,’ sembamsil tanena, a'un sembe huatsilul?<span id="bookmarks26"></span> <a id="v27"></a><span class="v">27</span><span class="vsp">&nbsp;</span>A'un nimi nhondi wana ophag aro, ‘Welaro wamukap,’ seneropne toman agha kamag unne nen tipto heng ko'o nhonog babe ma'aro we nembanep te?<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Apna sa'a sembe a'undi wana ophag aro, ‘Sa'a agha enekto aukap,’ aro seneraglamlom? A'undi tilapmundi, es aba paiag pongka ulamangne sembe el talamlulom. Es abari awe weroan koma ag enekto aneba sembe babe wet purum ol torop kom aghana,<span id="bookmarks28"></span> <a id="v29"></a><span class="v">29</span><span class="vsp">&nbsp;</span>es aba aneko kembi agha kemerop sirik. Nari sik uro a'unag lelamnange, nimi yubu sia lerop nang ni anabiag agha, Salomo el agha tupne wamog. El ponekori babe ag nongag eneknange walinge nhon es aba kemerop sirik wamla saogne nhon babe enekamog kom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Pongoroba paiag pongka ulamlange sumene pongkanep aghana, ambhum nimiri karebandi, aukag tamnep. Nimiri pongoroba ane, ‘O'omne,’ senerop kom aghana, Allahri pongoroba tanekoag, ‘Wali uro pongkahengdi, es maubaheng,’ aro eleklamsil. Undop pagha Allahri a'un sembe, ‘O'omne,’ senelamsil tanena, a'un nongag enekatsilul kom te? Sa'a sembe a'undi elag wana palilamlom kom?<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ane sembe a'undi wanaag, ‘Kwanengap maghap welaro tukapti, ag wangal tonne sa'a agha wangaro aukap?’ aro wana ophag agha hail dalamseng kom.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Allah ekon urop nimiri wana ophag agha ni aneko undo ero sarekereplamang aghana, a'unna undo kom. A'uni Imagne ponekori a'un kwema uahinepne sembe ni el wamlari, tatsinepne poneko wamla.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>A'undi sarekerepto elamlulom nena, nu Saelba Uhiropne ponekori senenne ul palamnepneap, wana porog uro unneap o'om nenelapmundi, sarekerepto elamlulom. Undo unulapmunba, a'un kwema uahinepne ni aneko babe a'un tatsilul.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Ane sembe, a'undi wana ophag agha, ‘Ambhum welaro wamukap?’ aro seneraglamseng kom. Ambhum uro yabalamlengeri mo o'op tanep. Sumene a'un kwema wamsilne sunuropti, nen ambhumneap ma'al peheng kom,” aro Yesusti ambatsiog.<span id="bookmarks34"></span></div>
</div>
</body>
</html>
