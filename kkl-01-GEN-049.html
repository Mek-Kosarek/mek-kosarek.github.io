<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sumbaogha 49</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">49:11 </span><span class=\"ft\">Yahudi yubuag “Pham keledai anggur yo'o walingeag kereklamlul,” seogne sembe, nuri yubuag, “Aweag pham mo'olamogne tupne wamlul” aro lebog.</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = false;
var baseRef  = "kkl-01-GEN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-01-GEN-048.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sumbaogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;49&nbsp;&nbsp;</a></span>
  <span class="button"><a href='kkl-01-GEN-050.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-02-RUT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yakubti yubu komopto elmaboag pibogha (49:1-28)</div></div><a id="v1"></a>
<div class="m">
<div class="c-drop">49</div> <span class="v">1</span><span class="vsp">&nbsp;</span>Wamekti Yakub, si nhon Israel nenekori elmabo ni yopsiogti, yubu ambarelamsiogti, “Namabo, amik a'unag talamlulne sembe ambatsinundi, winilahut!<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Na Yakub na a'uni Israel yubu ka'eamlulom!</div>
<div class="b">&nbsp;</div><span id="bookmarks2"></span><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ruben name, an me yandonge, na ani kabuni wamsiri,</div>
<div class="q">pipkehinge eneng samenagne an wamlam.</div>
<div class="q">An nong mikip wamlamdi, nimi maiknori maiplangkeong.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Mag nubunge mikipti ni pabinep saog uro wamlaba,</div>
<div class="q">andi babe naringe mali nembaom.</div>
<div class="q">An nari kel nembanongeap mabomdi,</div>
<div class="q">nari ae usah son nembaom.</div>
<div class="q">An samen paliag pat pipkehene,</div>
<div class="q">aghana wene, ‘Ankaboap nika-nika uro wamlulom,’ alamna.</div>
<div class="b">&nbsp;</div><span id="bookmarks4"></span><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>A'un eldo ilipsae Simeonap Lewiap,</div>
<div class="q">a'undinge yin yonge abaltolneog piro amtom.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Na sin yubu saekag palilamikag palamnun kom,</div>
<div class="q">sin winil talamikag palamnun kom.</div>
<div class="q">Sin yo ulamsila sembe nimi olamsirangdi,</div>
<div class="q">pham sapi yan poltheng karep lolamsirang.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Sindi yoa ulamdangne nene sembe karong senelamna.</div>
<div class="q">Yoa ulamdangne sikin yo sirik wamdang.</div>
<div class="q">Yoaba ulamdangne nene kaupsile,</div>
<div class="q">yareag senelamsirang komba,</div>
<div class="q">nari na namaboag agha sin a'ebahineri,</div>
<div class="q">sindi wamtukangne nimi sekelanan nang saog uro</div>
<div class="li">Israel nimi anabiag wamtukang.</div>
<div class="b">&nbsp;</div><span id="bookmarks7"></span><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Yehuda, an ankabori kibiang towalenglangkiikti,</div>
<div class="q">yabu sanukto pulangkukang.</div>
<div class="q">Anna isa nang urongag lopna agha salelamsululam.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Yehuda kam singa me saog uro wamlulam.</div>
<div class="q">Tenaba opleri, teleri, mon taleba,</div>
<div class="q">nen kwanerobag yingkina ibog sengkelaglamleri, kwanelamlul.</div>
<div class="q">Unulamleba, palisong nimi nhondi babe logti, kaombalul kom.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Yehuda andi nimi nubu nangdi salerop kame tunguna saelbapmenba,</div>
<div class="q">andi mangaroba amik yalamlengeriba, ya'ag saelbamukang.</div>
<div class="q">Andi mangaroba pere agha nimi nubunge nhon yaleba,</div>
<div class="q">nimi mog so'o ni wamik nimi ni el umag wamikti,</div>
<div class="q">eldi yubu ka'elamukang.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Eldi anggur alonga uro mepleba, mauro yina tinilamleba,</div>
<div class="li">Pham keledai me eldinge anggur yo'o walingeag kerekamlul.<span class="footnote selectable" id="F-0"><sup>a</sup></span></div>
<div class="q">Ag enektopne anggur maghag a'alelamlul.</div>
<div class="q">Anggur lolteroba maghag agha eldi ag enektopne uwong talul ana eneng saog uro.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Haing eneng seret alamlulne sembena, anggur lolteroba mag telamle saog uro.</div>
<div class="q">Elag kembiag agha eldi sina kororop wamlul ana, maum kororop saog uro wamlul.</div>
<div class="b">&nbsp;</div><span id="bookmarks12"></span><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Zebulonna, mag longorop mag peramag wamleba,</div>
<div class="q">kabong ae soropne mag alip toman pol keyaglamik nimiri,</div>
<div class="q">“Zebulondi mog so'oag pat pipsilul,” aro maikno yalamukang.</div>
<div class="q">Eldi mog so'o wilnirobagna Sidon simbik wamlul.</div>
<div class="b">&nbsp;</div><span id="bookmarks13"></span><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Isakhar sunumna, pham keledai yo'o mikipne saog wamleba,</div>
<div class="q">ikinaba porobari lingniamukang.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Eldi kemelamleba, ‘So'o aneko wali wamlul. Mog so'o aneko sai wamleba, so'o aneko na tanun,’ </div>
<div class="q">aro nimiri aruklamikpa, ikinaba maghan og uro polamlul.</div>
<div class="b">&nbsp;</div><span id="bookmarks15"></span><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Dan, andi mabo Israel nang anabiag wamikti,</div>
<div class="li">sisa nhon mo wamikpa andi tam ikinne sinag wamleba,</div>
<div class="li">wali uro kareplamlulam.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Name Dan paghae inaag ma uropba palisong urop saog uro wamle.</div>
<div class="q">Paghaeri pham kuda yanag saplamnaba,</div>
<div class="q">nimi kuda alibag walelem agha palamnange eba tinirop saog uro.</div>
<div class="q">Phae ane olog aghana yo wamla saog uro wamlulam.</div>
<div class="b">&nbsp;</div><span id="bookmarks17"></span><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Nani Allah, ‘Andi taulbanululam,’ aro nang-nangaro wamna.</div>
<div class="b">&nbsp;</div><span id="bookmarks18"></span><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Gad, nimiri ‘Anenge aba topkukap,’ aro ulamikag agha,</div>
<div class="q">andi babe ‘Tangoro sarekerepto yan pubuag saelbahinun,’ aro ulamlulam.</div>
<div class="b">&nbsp;</div><span id="bookmarks19"></span><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Aser, andinge tenaba maikno wamleba,</div>
<div class="q">andi nimi nubunang sembe meneklamlulam.</div>
<div class="b">&nbsp;</div><span id="bookmarks20"></span><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Naftali, an pai pham rusa kel pham agha kobea loptangka pirop saog uro wapmendi,</div>
<div class="q">me walingeog mangalamsululam.</div>
<div class="b">&nbsp;</div><span id="bookmarks21"></span><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Yusup an wamlamne pai pham keledai me mikipne mag luag wamlange saog uro wamlamdi,</div>
<div class="li">yimag merero walerop pham keledai saog wamlam.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Nimiri isa nembangkeangdi,</div>
<div class="q">‘Yin maldi opkukap,’ aro yinap malapti sarekereplangkeang.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Aghana an Yusup wamlamne,</div>
<div class="q">Allah pham yae ua uropne saog uro wamla.</div>
<div class="q">Ani Israeldi Kirik Sildiri lilbangkelul.</div>
<div class="li">Allah Mikipne Yakubti omeklamlangeri yeplangkeleba</div>
<div class="li">Yin mal andinge weapmendi,</div>
<div class="q">andinge sae lin kong mikip wamlulam.</div>
<div class="b">&nbsp;</div><span id="bookmarks24"></span><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ani Israeldi Nai Allahri yeplangkelul.</div>
<div class="q">Allah Im So'o Saelbamlangeri mikip nenelangkelul.</div>
<div class="q">Mag imag agha kulukul alamleri,</div>
<div class="q">mag so'o lomag agha walel alamleri,</div>
<div class="q">mikip nembahileba me mangaro maum tinilamsukang.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Main samenag sekogne ane we wamla.</div>
<div class="q">yimag agha wali-walia maikno tomnepne wamla aghana,</div>
<div class="q">aniringe saeag agha nia mangkia Yusup saeag wali uro phelekto palilamnaba,</div>
<div class="q">elkabo nusamag agha sikini saog uro wamlul.</div>
<div class="b">&nbsp;</div><span id="bookmarks26"></span><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Benyamin an kam yonge serigala saog uro wapmendi,</div>
<div class="q">yo'obi inipna tenaba ol palapmendi,</div>
<div class="li">an telapmendi, ankabo poglamsululam,”</div>
<div class="p">seog.</div>
<div class="b">&nbsp;</div><span id="bookmarks27"></span><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ni ambatsiogne ni ane sin aobare nangdi mangaroba likto pileba, sinag uro yabinepne ambarelamsiogti, kipsiog.<span id="bookmarks28"></span></div>

<div class="s"><div id="s2">Yakub Tebaogpa Kanaan so'oag sikil pieka (49:29-33)</div></div><span id="bookmarks28"></span><a id="v29"></a>
<div class="p"><span class="v">29-30</span><span class="vsp">&nbsp;</span>Yakubti ni yubu kop-kop tagto elmaboag ambarelamsiogti, “Usa nuni yabo piek saog uro na babe pinun. Sin piekpa, pail pihiekag kirik arame Makhpela heng walelingkirobag sip Mamre Kanaan so'oag sikil punululom. So'o anena Abrahamdi kirik arameap so'o kanero wamla aneap Hetne Efron saeag agha tobog.<span id="bookmarks29-30"></span> <a id="v31"></a><span class="v">31</span><span class="vsp">&nbsp;</span>Anea Abraham eldamne babe, elkel Sara babe, elme Ishak babe, Ishakti kel Ribka babe, so'o siksiek. Anea babe a'unin Lea so'o siksi.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>So'o wamla aneap, kirik arame wamla aneap, Het elmabori saeag agha kamna toro tobog. Kamna toboghag ane pail punululom,” aro ambatsiog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene aro yubu kop-kop tagto ambatsiogti, ae koloag yan togto winiptangom agha hain orog taogpa, ilisag yaboag yame samen piogpa, loba taog.<span id="bookmarks33"></span></div>
</div>
</body>
</html>
