<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Efesus 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-10-EPH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-GAL-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-EPH-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Efesus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-10-EPH-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-PHP-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">5</div> <span class="v">1-2</span><span class="vsp">&nbsp;</span>A'unna Allah Elmabo Eldi wanaag o'ona sembamsil nimi wamlom ane sembe, Allahri nimi o'ona senelamsil saog uro a'undi babe o'ona seneldalapmundi ulamlulom. Nuri samenag mali-malia ulamubunge sembe Allahri opsinep aghana, Kristus ponekori nu o'ona senehinneag agha nu lumbahiogti, “Nimiag ohinne kulukanepne nanag agha talul,” aro Kristus ponekori eldamne nong Allah sembe piptangkamloa saog uaog. Eldi nu o'ona senehinneag agha uaogne neneko Allah ulomag song wali uaog ane sembe, ane saog uro a'undi babe o'ona seneldalapmundi ulamlulom.<span id="bookmarks1-2"></span></div><span id="bookmarks1-2"></span><a id="v3"></a>
<div class="p"><span class="v">3</span><span class="vsp">&nbsp;</span>A'un Allah Elmabo wepsirop nimi wamlom ane sembe, Eldi mabori uanepneog sunsunum uro ul palamlulom. Aghana salik-malik waleptangtopneap, Allahri senenne semban koma sembenga kaluro piptangka ul piropneap, aboap sembe uropne niap, ni undo unuropne a'un Allah Elmabori ulapmun tanena, sunsunum kom. Ane sembe nimiri, “Malia ulamlom,” aro san tilibahiikagti, a'un nimi agha nimi nhondi babe undo unulamseng kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>A'un Allah Elmabori yubu lemnepne sunsunum uro yubu lelamlulom. Yubu malinge ali neneptanep yubuap, nimi whingag yubu lendepnange leropba, ali nenehirop yubuap, limiro lerop yubuap a'undi yubu lepseng kom. A'undi mali yubu nene undo lelapmun tanena, Allah Elmabori yubu lemnepne sunsunum urop kom. A'undi lelapmunnena, ot wana walingeag agha kiptop yubu leropne mo lelamlulom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nari yubu ambatnuahinne nene sembe a'undi el wamlom. Allahap Eldi wepto poghogne Kristus ponekoapti Saelba Ulamsirang nimi sembe, “Nari maboag tatsinun,” senenne sunsunum uro tatsurukang. Aghana nimi etneri kelabo nengabo salik-malik waleptangtop to, Allahri senenne semban koma sembenga kaluro piptangka ul pirop to, ni aboap sembe ul pirop to, tanena Allahri tatsinepne nimi enekoag talul kom. Nimiri aboap sembe urop tanena, Allah lilobiagha phia phalamloa saog uropne ulamla.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sindi Allah yubu ingisapto mali-malia undo unurop nimi tanekoag Allahri waro opsinepne yanual. Tam nene sembe nimiri a'unag yubu kamolange ambatsiropneag agha a'un ina selepne toman poa phiikag aro yae piptangkamlulom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>A'undi, “Allahri sinag waro opsilenge nanag taleag,” aro sinap sae tiptangto nelebahiseng kom.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8-9</span><span class="vsp">&nbsp;</span>Samenag a'un inibinneap ma'aptalumneag agha ul palamlum. Agha wenena nu Saelba Uhiropne Yesusap ma'aptaomneag agha tibin wareroba wamlom. Ane sembe malinge undo unurop nimi sae tiptan koma ot tibinne ma'aptangtop nimiri uanepneog sunsunum uro ul palamlulom. A'un tibinneap ma'aptaom tanena, kal wana mauro lag taloa saog uro walingeap, wana porogneap, sikneap a'unag mauro lag talul. Ane sembe ot tibinne ma'aptangtop nimiri uanepneog sunsunum uro ul palamlulom.<span id="bookmarks8-9"></span> <a id="v10"></a><span class="v">10</span><span class="vsp">&nbsp;</span>Undo unulapmun tanena, nu Saelba Uhiropne poneko wana yeng neneropne el neneptangto lag nembalulom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sin inibinne ma'aptangtop nimiag walinge nhonne babe mauro lag tanep kom ane sembe, sindi “Uahabe,” senenne sinap nhon sae tiptangto nelebahiseng kom. Sinag nelebahin koma, sindi inibinne ulamika tibin warero lag nembatsululom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sik lemnange, sindi lilirobag sop-sop ulamangne neneko nimiri lag phoro lerop tanena, nimi ali neneptanep.<span id="bookmarks12"></span> <a id="v13"></a><span class="v">13-14</span><span class="vsp">&nbsp;</span>Aghana ot tibin wareropne mori nia mangkina lag nenelamla, ane sembe tibinne warebale taneogna, ni lilirobag wamlange lag talul. Tam nene sembe nimiri yubu lelamangdi,</div>
<div class="q top-spacing">“An malamlam nimi puke!</div>
<div class="q2">A'un tebaom nimi kamag tahut!</div>
<div class="q">Kristus ponekori an warebaghele!”</div>
<div class="p">aro yubu lelamang.<span id="bookmarks13-14"></span></div><span id="bookmarks13-14"></span><a id="v15"></a>
<div class="p"><span class="v">15-16</span><span class="vsp">&nbsp;</span>Nari lemnange nenena, wene wamap li ko'o eneko wamang nimiri malia maikno ulamang ane sembe, “Limituk uro ulamebeag,” aro wali uro yae togtangto wamlulom. A'unag pa'asea olog wamsileba, wana hekahilneag agha walinge mo saelba ul palamlulom.<span id="bookmarks15-16"></span> <a id="v17"></a><span class="v">17</span><span class="vsp">&nbsp;</span>Ane sembe a'un limituk uro wamseng kom aghana, ni wali uro seneraglapmundi, “Nu Saelba Uhiropne wana yeng neneropne el talamukap,” aro ulamlulom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Mag yonge telapmunneri nu nenek saelbahileag aro maikno uro teheng kom. Maikno uro terop tanena, seneragna koma salik-malik ul pinep. Ane sembe, undo unuheng kom. Ot a'undam nimi welapmundi, “Allah Yame nanag teknero wamnelul,” aro weamsut.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>A'un-a'un yubu ambatto leldalapmundi, sepna petap, welmotap sipto nu Saelba Uhiropne poneko omekto seplapmunne abeneko pere wanaag agha seplamlulom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nia mangkina uro yabiropne sembe, “Nu Saelbamsilne Yesus Kristus poneko si kekhaektop nimi wamapti, naba Naniong,” aro wanaag agha Nuni Allah kiplamlulom.<span id="bookmarks20"></span></div>

<div class="s"><div id="s1">“Elkelap Ela'angeap yubu ka'eptangto wamlulom,” aro ambatsiogha</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Nangkabo, a'undi Kristus kiplamlomneag agha andamne paliag neneptan koma yubu ka'eptangkamlulom.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22-24</span><span class="vsp">&nbsp;</span>Nanin yabo, a'un kelabo nengabori toamsiang kelabo wamlom tanena, a'una'ange yabo a'ero-a'ero kiplamsimundi, yubu ka'eamlulom. Nengabori elkel torop tanena, kelabo eneko sembe ela'ange usog tangtop. Ela'ange kelabo eneko sembe usog tangtop, aghana nu Kristusap ma'aptangto winildalamap nimi sembe, Kristus ponekori nu talulamsildi, nu eldi nong nembahiogti, nu sembe usog taog. Nu Saelba Uhiropne Kristus nu sembe usog taog saog uro ela'ange kelabo eneko sembe usog tangtop. Ane sembe, nu ma'aptangto winiptangtop nimiri Kristusti yubu ka'ero kiplamap saog uro, a'un kelabori babe a'un na'angeri yubu ni ka'ero kiplamlulom.<span id="bookmarks22-24"></span></div><span id="bookmarks22-24"></span><a id="v25"></a>
<div class="p"><span class="v">25</span><span class="vsp">&nbsp;</span>Nangkabo, a'undi kelabo toamsilom nang wamlom tanena, a'undi kelabo o'ona sembamsululom. Kristus ponekori elap ma'aptangto winiptangtop nimi o'ona senelamsildi, “Sin taulbahinun,” aro eldamne tatsiog. Ane saog uro a'un nengabori kelabo toamsilom kelabo undo o'ona sembamsululom.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Kristusti eldamne nong tatsiogne nenekona, “Sindi nanap ma'aptangtopne sembe lag phoro yubu leropne pere agha, mag a'elbahiloa saog uro wali nembahineba, nari walia urop nimi o'omne taukang,” aro eldam nong nu sembe tatsiog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Undo unuaognena, elba eldi, “Nanap ma'aptangto winiptangtop nimiri na sembe mo kopto sol wali uro ot walinge agha ulamikpa, nimiri sinag tam pimnep koma wamukang. Na whingag sin poa yahine sumeneko, sinna nengabori tomnep kelabo halo sen koma malinge nhon lag tangtop komdi, ot saren kemerop kelabo saog wamika ililamsineri topsunun,” aro eldamne nu sembe nong tatsiog.<span id="bookmarks27"></span> <a id="v28"></a><span class="v">28-29a</span><span class="vsp">&nbsp;</span>Nu sembe nong tatsiog ane sembe, a'un nengabori kelabo toamsilom nangdi ulamnepneog wamlangena, Kristus ponekori nu o'ona sembamsil saog uro a'undi kelabo o'ona sembamsululom. Tam nene sembe seneraglamsut. Nimi nhondi babe eldamne nong karong aro liptangtop kom, aghana el nong wali tanepne sembe kwaneng teropti, eldamne o'optanep. A'undam nong o'ona seneptangkamlom saog uro, a'undi kelabo babe o'ona sembamsululom.</div>
<div class="p">Nimi etneri eldi kel o'ona senelamla tanena, nimi enekori eldamne babe o'ona seneptangkamla.<span id="bookmarks28-29a"></span> <a id="v29"></a><span class="v">29b-30</span><span class="vsp">&nbsp;</span>Undo lemnange nene tam nene sembe lemnuan. Nu babe Kristusti nongag tangtop nimi wamap ane sembe, Kristus ponekori nu elap ma'aptangto winiptangtop nimi o'olamsil.<span id="bookmarks29b-30"></span> <a id="v31"></a><span class="v">31</span><span class="vsp">&nbsp;</span>Tam nene sembe Allahri yubu lebognena, “Nengabori sikini sikinin laplobi agha, ela'angeap elkelap ma'aptarikneag agha sin nong nhon sop nhon neneptangtop,” seog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Seogne nenena, Kristus ponekoap ma'aptangto winiptangtop nimiap sembe babe tognoro likiptopne nubunge lebog.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Ot neneag agha, a'undi kelabo tohirop nang niri andamne o'ona seneptangkamlomne saog uro a'undi kelabo o'ona sembamsululom. Apna, a'un kelabori a'una'ange kiplamsululom.<span id="bookmarks33"></span></div>
</div>
</body>
</html>
