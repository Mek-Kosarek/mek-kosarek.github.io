<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yakobus 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">4:4 </span><span class=\"ft\">Yubu kiki Yunani yubuag ane wamlange, “Sikina'ange laploa salik-malik walep tangtop kelabo,” aro saeri mome toro pibog. Yahudi nimiri samenag Allahap yubu nikne ingisaploa Allah wail ibare agha laploamekne sembe Allahri sin walamsiogti, “Salik-malik walep tangtop kelabo saog wamlom,” aro wabahiog <span class=\"bk\">(Yeremia 3:6-10)</span>.</span></div>",
    "F-1": "<div class=\"footnote-p\"><span class=\"fr\">4:11</span><span class=\"ft\">Yakobusti mome aneag, “O'ona senel dalamlulom,” aro saeri mome toro pibog kom aghana, pasal phendepneag yubu sia lenne ponekori, “A'un mamun o'ona senel dalamlulom,” aro aruksirop yubu sembe mome toro pibog <span class=\"bk\">(Yakobus 2:8)</span>. Ane sembe nimi mamun o'ona seneptangtopne sembe tane babe seneraglamogti, “Aruksirop yubu,” aro saeri mome toro pibog <span class=\"bk\">(Imamat - Memnang 19:18)</span>. </span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">4:5 </span><span class=\"xt\">Keluaran - Lambaeka 20:5; 34:14; Ulangan - Sariktoba 32:10-11</span></div>",
    "X-1": "<div class=\"footnote-p\"><span class=\"xo\">4:6 </span><span class=\"xt\">Amsal - Wana Hekahinep Yubu 3:34 </span></div>"
};

initFootnotes(crossrefs);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-22-JAS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-21-HEB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-22-JAS-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yakobus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-22-JAS-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-23-1PE-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah whingag wana mombolag nenep tangtopne sembe ambatsiogha</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>A'un nimi mamun mal tangtopneap optangtopneap lag nembahinepne sembe seneragsut. A'un nimi mamun mal talamlomdi, ol dalamlom nena, a'undam nimiri, “Nanag taho,” senenne wanaag agha kilim weanga ulamlomne sembe a'un mamun optangtopne lag talamla. Sikne agha lemna te?<span id="bookmarks1"></span> <a id="v2"></a><span class="v">2</span><span class="vsp">&nbsp;</span>A'undi wanaag, “Nanag taho,” senelamlom aghana, a'undi saeag orog. “Naringe taho,” aro nimi ya'ag olamsilom aghana, a'undi salero tomnep kom. A'undi Allahag molban koma ulamlom ane sembe, a'undi saeag orog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Mololamlomne babe, “Nadamne wana yeng seneropne agha topsene,” aro wana malingeag agha mololamlom ane sembe, a'unag tatsinepne saelbaneba salelamlom kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>A'un Allah wail ibare agha urop nimi wamlom.<span class="footnote selectable" id="F-0"><sup>a</sup></span> A'un ekon uro wamlom te? Mog so'oag nimiri seneragto ul piropneap sae tiptangto wana yeng uro neleplamna tanena, Allahap sae tiptan koma aisa nenerop. Nimi etneri mog so'oag nimiri seneragto ul piropneap sae tiptangka nelepto ul pirop tanena, Allahap aisa nenep tangtop nimi wamla.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Allah Yubu mome toro pibekneag, Allahri Yame nunag ua ulamlangeri, “Naringe mo wamseng,” aro wana maikno uro senelamsil.<span class="footnote selectable" id="X-0"><sup>b</sup></span> Allah Yameri seneropne sembe mome toro pibek yubu ene, “Salik-malik uro mome toro pibek,” senelamlom te?<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aghana Allahri nen ma'aro wana yorolamsildi tarelamsilne poneko wamla. Allah Yubuag mome toro pibog nena,</div>
<div class="q top-spacing">“Metmereng arop nimiag Allahri aisa nenelamsil,</div>
<div class="q2">aghana wana mombolag urop nimiag wana yorolamsil,”</div>
<div class="p">aro mome toro pibog.<span class="footnote selectable" id="X-1"><sup>c</sup></span><span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ane sembe, Allah umag nenel dalamlulom. Undo unulapmundi, phia sikini neneko wa'epto epmunba, a'un laplobi agha merero pilul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>“Allahap sae tiptangto wamnunam,” aro elag yamunba, el babe a'unag yalul. A'un malia urop nimiri malinge yagto sae wali nenel dalamlulom. Wana phende senelamlom nimi a'undi wanaag malinge wa'epto, “Allahringe mo wamnun,” aro nenel dalamlulom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Malinge ulamlomne sembe haum alapmundi, amang pairo engelamlulom. Wana awi uro og soro ulamlomne liapmundi, wana ikin uro amang pairo engelamlulom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nu Saelba Uhiropne poneko whingag wana mombolag nenel dalapmunba, a'un kiliro paliag nembahilul.<span id="bookmarks10"></span></div>

<div class="s"><div id="s2">Nimi nhondi elkae tangtop nimiag tam karepto pelengkanepne sembe ambatsiogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nangkabo, a'un mamun san tilibil dalamseng kom. A'un nimi etneri a'unkae san tiliplamlom to, a'unkaeag tam pelengelamlom to tanena, “O'ona senel dalamlulom,” aro aruksirop yubu neneko babe mombolag nenero yubu toraptangto tam kareplamlom.<span class="footnote selectable" id="F-1"><sup>d</sup></span> Aruksirop yubu nenekoap yubu toraptangto tam kareplamlom tanena, aruksirop yubu sunsunum uro ulamlom kom aghana, aruksirop yubu neneko sembe tam karebi agha mombolag nenelamlom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Eldi aruksirop yubu lemnepti, tam karebanepne poneko ot nhonog wamlari, nimi yogne taulbahinepti, yogne kom nembahinep. Aghana andi mog so'oag nimi mombolag nenero tam pelengelamlam tanena, “Etne wamna,” senelamlamdi tam karepto ankaeag tam pelengkanep?<span id="bookmarks12"></span></div>

<div class="s"><div id="s3">Nimiri eldamne maiptangto yubu lemnepne sembe</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>A'un maiptangtop nimiri ka'ebahut! A'undi yubu lelamlomdi, “Ambuhum to, amni to as soro kalurop as nhonag agha nhonag piberi, hengkun nhon kamna kapto tolameberi, tup nenep taukap,” alamlom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Wene aro yubu lelamlom aghana, ambuhum uro yabinepne babe a'un ekon uro wamlom. A'un kamag uropne sembe seneraglamsut! A'un kamag wamnepne iba saog wamlom. Iba sesog sembe keknep aghana, ko'o olog wamleba, kom tanepneog wamla. A'un kamag uropne babe undo wamlom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>A'undam nimi maiptangto lemna koma a'undi yubu wali lelamnep nena, “Nu Saelba Uhiropne ponekori yeng sembaleba, nu kamag wameberi, awe ene to, awe nene to tol palamukap,” aro yubu lemnep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Undo yubu lemnep aghana, wene a'undi metmereng aro a'undam nimi maibil dalamlom. Metmereng aro yubu lanarop yubu ni lelamlomne eneko malinge lero ulamlom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ane sembe nimi etneri senelamlari, “Nari walinge ene uanep,” aro el wamna aghana, walinge nene uan koma lipla tanena, nimi enekori malinge ulamla.<span id="bookmarks17"></span></div>
</div>
</body>
</html>
