<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11:4 </span><span class=\"ft\">Kal zaitun abenekona, likiptop yubuag agha Allah Eldamne Yame Walingeri sin phende abeneko wamdangne sembe lerop. Yahudi nimi sembe kal zaitun wana lolterop mag agha auk tiniro lololamekpa, tibin warelamog. Zekariari yubu agha 4:1-14 kembanep.</span></div>",
    "F-1": "<div class=\"footnote-p\"><span class=\"fr\">11:4 </span><span class=\"ft\">Auk pog tiniro iktoba abenekona, likiptop yubuag agha sin abenekori Allahri yubu lag phoro ambatsiropne sembe “Tibin warelamloa saogne wamdang,” aro lerop. Zekariari yubu agha 4:1-14 kembanep. Apna, Lag Taogha 1:12-13, 20ap, 2:1, 5ap tanekoag babe auk pog tiniro iktoba sembe kembanep.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='kkl-29-REV-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri yubu silimu tiptop nimi phende ipsiogha</div></div><a id="v1"></a>
<div class="m">
<div class="c-drop">11</div> <span class="v">1</span><span class="vsp">&nbsp;</span>“Ambarelamsululam,” aro arukaneoba ka'ebanoba, nanag tatneonge, ae soropne porog o'obaneba luna saogne nanag tatneo. Tatneori, nanag yubu lelamori, “Sekmendi Allahri Mem Ae soroba nubunge sunul pululam. Allahri Mem Ae anekoag Allah sembe pail pina aukag tarobag babe nubu uroba sunul pululam. Sunul pimendi, Allahri Mem Ae anekoag Allah omektop nimi wamangne babe a'ilbahilulam.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ot andi Allahri Mem Ae sunulapmenneag agha, Allahri Mem Ae aramag abolag sipna sunul peheng kom. Allahri Mem Ae aramag abolag sip mog so'o tanekona, sin nimi sis Yahudi kom nimi Allah omektop kom nimi sembe wa'inebag liro pipsiog ane sembe, mog so'o nene sunuro a'ilbaheng kom. Sin nimi sisa Yahudi kom nimiri as eneko luknuro yingkina saelbamika, hengkun wilindiap, wal no'opbareap as soro kalurop as Allahri, ‘O'omne,’ aro weptop as aneko ingisaplamukang.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Allahri as kaluro sorop as neneko ingisaplamukang aghana Allahrina, ‘Nari yubu tiptop nang phende abenekoag yubu tatsinenge hengkun wilindi nen ma'aro wal no'opbare yubu sikne agha lag nenero ambarelamsurukang. Nari yubu silimu tipto ambarelamsiriknang abenekori sindi wana ikin uro senenne agha ag malinge wangkarikti, nari yubu silimu tipto ambarelamsurukang,’ seo,” aro ambatneo.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Sin Allahri yubu silimu tipto ambatsirop nang phende abenekona, kal wana zaitun maurop kal yo'o phende abeneko wamdang.<span class="footnote selectable" id="F-0"><sup>a</sup></span> Sin phende abenekona, auk pog tiniro iktoba yan phende Allah imap so'oap saelba uhiropne whingag sekamdongne abeneko wamdang.<span class="footnote selectable" id="F-1"><sup>b</sup></span><span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nimi etneri, “Sin abeneko opsukap,” aro ulamsiik tanena, Allahri karepto pibog nena, “Sin abenekori pamag agha auk lanalamleri, sin aisa nenep tangtop nimi eneko opsilul,” aro karebaog. Ane sembe sik undo uro yabilul. Nimiri, “Sin abeneko opsukap,” aro ulamsiik tanena, sin abenekori pamag agha auk lanaropne ulamdikpa, nimi taneko aukti tehilul.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allah yubu tipto ambarelamsirik ko'o enekoag Allahri sinag mikipne pipsio andarina, mag imag agha kulukulanepne sindi yubu leptikneag agha kom taleba, mag timbalul kom. Allahri mikipne sin phende nangag pipsionge neneag agha, mag luap mag longorop maghap ni wamlange sin abenekori, “Eneng talul,” aro nembanep. Allahri mikipne sinag wamla andarina, sindi wanaag seneragna sunsunum uro, “Undo-undo ulamnemeba, mog so'oag loba nenehiroba nhon sao, nhon sao uro yabilul,” senenne sunsunum uro sik talul.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Sin abenekori Allahri yubu silimu tiplamdikne komopto ambatsirikpa, lebe aroba selenga anekoag agha yalenge nenekori sinap mal talamukang. Mal talamukang aghana, lebe aroba yonge nenekori sin abeneko oro luknubahileri, ya'ag olopsilul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>As kaluro sorop as nubunge wamdikag tanekona, samenag sikin Saelba Uhiropne poneko babe nimiri el kalag sipto obekpa, amik babe lebe aroba nenekori sin abeneko luknuro opsileba, as anekoag inaag tebarika maloamtukang. As kaluro sorop as nene likiptop yubuag nimiri engeropnena, Sodomap, Mesirap, aro engerop.<span id="bookmarks8"></span> <a id="v9"></a><span class="v">9-10</span><span class="vsp">&nbsp;</span>Sin tebarika nong teptoba abeneko as kaluro sorop as nubunge tanekoag ik wilindiap pogtop sumap ina pirobag agha mo teploamtukang. Allahri yubu silimu tiliplamdik nimi abeneko anam teban koma, sin abenekori ulamdikneag agha, mog so'oag urop nimi maiknoro seklelamukang. Ane sembe sin aisa nenep tangtop nimi mog so'oag wamik nimi tanekori, “Sin abeneko tebarangne wali,” aro wana awi uahileba, sani yoro wana wali neneltana amoptangto tarel dalamukang. Nimi sisa ni nimi anabiag agha, yubu a'ero-a'ero lerop nimi ni anabiag agha, mog so'o tala-tala urop nimi ni anabiag agha, nimi winip tangto mo sektoba negara ni nimi agha, sindi nong teptoba abeneko kemehiro wana awi wamukang. Sin nong teptoba abeneko kemelamsiikti, “Nong teptoba abeneko so'oag sikil ahiseng kom,” aro iriklamsiikpa, nong teptoba abeneko inaag agha wamtukang.<span id="bookmarks9-10"></span></div><span id="bookmarks9-10"></span><a id="v11"></a>
<div class="p"><span class="v">11</span><span class="vsp">&nbsp;</span>Ik wilindiap pogto sum enekoap teptoba abeneko inaag mo wamdik aghana, amik uro yabilulne sembe imnonge ane. Allahri Eldi yubu silimu tiptop nang abenekoag hain epna phoaro tobongkipsioba, kamag tarong. Allahri sin abeneko kamag nembahioba, sin sektongpa, sin ipsiong nimi taneko log maikno uahio.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Allah yubu silimu tiptop nang phende abeneko sektongpa, yubu nubu uro imag agha sin yoplamsioa ka'ebarongne, “Ane walel arurom!” alamoa ka'ebarong. Sin aisa nenehirop nimi whingag agha sin abeneko imag walelamdongpa, toari niknibahio.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Walelamdong abeneko sa'uma nubunge ulamori, ae soroba as enekoag wamonga maiknoro loba tao. Ni ae soroba as enekoag wamongne ma'abi agha pogto sa'obare neneptan tanena, ae pogtopne supnabare kwerek tao kom aghana, ae pogtopne sa'onge kwerek tao. Sa'uma nubunge ulamo abeneko pere nimi teng-tengne (7.000) nimi sa'uma anekori ya'ag opsio. Undo opsioba, nimi nenne kamag wamong aghana, Allah imagne sembe sin log lelem, “An mikipne wamlam,” aro Allah paliag nenero kiplamonga ka'ebanori, imno.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Nimi sekleroba phendepne neneko uro yabioba imno. Aghana kembalulom! Nimi sekleroba ik wilindipne uro yabinual.<span id="bookmarks14"></span></div>

<div class="s"><div id="s2">Ma'i trompet saekneag Allah arukna malaikatti pho aro yubu lebogha</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Nari kemelamnoag agha, Allah arukna malaikat saekne nenekori eldi ma'i pho alamo. Pho alamoba, ka'elamongpa imag agha yubu nubu uro lelamongdi,</div>
<div class="q top-spacing">“Wene mog so'oag nimi ni sembe yubu sia lenne nhonogne, ot nu Saelba Uhiropne ponekori yubu sia lelamla.</div>
<div class="q2">Mikipne nene eldi saeag wamlaba, eldamneri wepto poghogne Kristus ponekoag ni saeag nembaog.</div>
<div class="q">Kristus poneko saeag pibogpa, yubu sia lero ya'ag uro saelbamsile paghabog wamlul,”</div>
<div class="p">aro haum aro lelamong.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene alamongba, yubu epto wenehirop nang tom tarabare nang Allah whingag pukamong nang taneko sikin nubu nang puka urobag agha kulukulaongdi, yabu sanukto u amupto malingkina Allah omeklamong.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Allah whingag u amupto malingkina omeklamongdi,</div>
<div class="q top-spacing">“Nuni Allah nia mangkina mikip uro Saelba Ulamsilamne,</div>
<div class="q">yum-yum samenag babe nia mangkina saelbamsilum aghana,</div>
<div class="q">wene andi mikip phelektopneag agha</div>
<div class="q">alniro ya'ag uro yubu sia lelamlamdi saelbamsilam.</div>
<div class="q">Ane sembe, ‘Nuni wali saelbamsilam,’ aro maiplangkeap.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Nuni Allah omektop kom nimiri wana yo senenne agha yanghang alamsiong,</div>
<div class="q">aghana wene Andi sin sembe wana yo senero opsinep.</div>
<div class="q">Wenena, nimi ni teptop nimiri samenag ulamekne sembe Andi tam porog uro kareptop sum eneko wene wamla.</div>
<div class="q">Wenena, Andi arukna Andi yubu silimu tiptop nimi tanekoap,</div>
<div class="q">Andi weptop mabori An omekto kiplangkeang nimi tanekoap,</div>
<div class="q">ologne nubunge wene Andi kamna tatsululam.</div>
<div class="q">Aghana, mog so'oagne loba nenehirop nimi sembe wene loba nembahilulam,”</div>
<div class="p">aro Nuni Allahag omekto yubu lelamong.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Undo uro yabioba, Allahri Mem Ae imag wamlange ina siram kuptao. Kuptaoba ae lomag imnonge, Allahap yubu nikne lebek yubu Allahri kirik alibag mome toro pibog kirik pimnep ae kal agha soroba neneko keknep wamoa imno. Keknep wamoba, lepna tingom-tingom alamoba, limang yubu lilim mu aro talaglamoba, sa'uma ulamoba, kirik wana saog luli wana imag agha kuluklamonge nubunge telamoba imno.<span id="bookmarks19"></span></div>
</div>
</body>
</html>
