<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">14:23 </span><span class=\"ft\">Indonesia yubuag “penatua” alamang.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='kkl-07-ACT-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">14</div> <span class="v">1</span><span class="vsp">&nbsp;</span>Paulusap Barnabasap as Ikonium pirekti, Yahudi nimiri Allah yubu lero winirop aeag wa'irekti, Yesus sembe Allah yubu pere agha tibin nenero wali uro ambarelamsirek. Ambarelamsirekpa Yahudi nimiap Yunani nimiap maiknori Yesusag sikne aro seneraglamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yahudi nimi nenneri, “Paulusap Barnabasapti yubu orolena ambarelamsirang,” senelamek nimi tanekori nungkabo Yesusag sikne aro seneraglamek nimi sembe mali aro lelamek. Mali aro lelamek nimi tanekori wana aluktop yubu yangaro Yahudi sisa kom nimi taneko wana tolamsiek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Wana tolamsiek aghana, Paulusap Barnabasap ik maiknoro as Ikonium wamdekti, nu Saelba Uhiropne Yesus sembe log kom uro ambarelamsirek. Nu Saelba Uhiropne ponekori wana nimiag yorolamsilne sembe yubu ambarelamsirekpa, “Nimiri sik sembaukang,” aro nu Saelba Uhiropne ponekori sinag mikipne lag nenero pipsiog. Mikipne pipsiogpa, sindi ulamdek nena, “Yaghe, Allah mikibari uanepne sin pere agha ual” senenne kekneba ulamdek.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kekneba ulamdekpa, as eneko wamek nimi taneko as pogto nenne Yahudi nimiag sip talamekpa, nenneri Barnabasap Saulusap sembe, “Allahri wepto pogsiogpa, sik uro ambarelamsirang,” aro sinag sip talamek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nimi taneko pogtaekti, Yahudi sisa kom nangap, Yahudi nangap sin sikini yaboap winip taekti, “Paulusap Barnabasap yo uro saelbahiberi, kirikti ya'ag opsukap,” aro ulamek.<span id="bookmarks5"></span> <a id="v6"></a><span class="v">6-7</span><span class="vsp">&nbsp;</span>“Sin opsukap,” alamekne el tarekti, Paulusap Barnabasap as enekoag agha lambarekti, Likaonia so'oag pirek. Likaonia so'o enekoag as Listraap Derbeap pirekti, as eneko kanero wamek nimi taneko yubu walinge Yesus sembe ambarelamsirek.<span id="bookmarks6-7"></span></div>

<div class="s"><div id="s1">As Listraap Derbeap Yesus yubu walinge ambatsireka</div></div><span id="bookmarks6-7"></span><a id="v8"></a>
<div class="p"><span class="v">8</span><span class="vsp">&nbsp;</span>As Listra aneko nimi kabuni nhon mangap tangto yangkaoghag agha yan malia mangap taogha seka pana babe erarukne nhon wamog. Mangap taog sum agha ik nhon babe yan ingiro pinep komdi mo pukamog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pukamogha Paulusti yubu ambarelamsiogne yan mali nimi enekori ka'elamog. Ka'elamogpa Paulusti whing ebom agha til dalamdekti Paulusti, “Nimi eneri Yesusag sikne aro wana palilamlaba, na sae pere agha Yesusti el yan wali nembalul,” sembaog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Paulusti wene sembaogti, nimi enekoag yubu mikip uro lelamogti, “Yan mikip uro sekelabi,” seog. “Sekelabi,” seogpa nimi eneko lopna agha sekelabiogti, pang yang ulamog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sekogti pang yang ulamogha nimi maikno tanekori Paulus sae pere agha nimi eneko wali taogha ibekti, “Nimiri uanep komne uarang,” alamek. Alamekti ibek nimi tanekori Likaonia yubuag haum aro nimi ambarelamsiekti, “Memne mikiba nimi saog tarangdi, so'oag yingkina ulamdang,” alamek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>“So'oag yingkina ulamdang,” alamekti Barnabas sembe, “Nuri memne nubunge phalamapne,” aro si Zeus engkaekti, Paulus babe, “Yubu tipto ambatsiropne memne mikiba phalamapne,” aro si Hermes engkaek.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene aro engkahiekpa, leka as Listra kanero solingkirobag paiag sip ina peramag, Zeus pharobag mem ae soroba soropne wamog. Zeus pharobag mem ae wamoghag memne Zeus sembe paliropne ponekori as Likaonia nimiri wene alameka ka'ebaog. Ka'ebaogti pham sapi yemne nhon-nhon tobogti, uwong-uwonga kal es agha lomoro pham sapi tanekoag kwiria elekahiog. Kwiria elekahiogti, “Zeusap Hermesap pham sapi oro phalamsukap,” aro nimi maiknoapti leka as kanero solingkirobag ina siram peramag yagto payalamsiek. <span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Undo unulameka Allah Eldamne Yame Walingeri wepto pogsiog nang Barnabasap Paulusapti weneog ka'ebarekti el tarek. El tarekti, “Sindi mema phalamangne nene uanep komne ulamang,” aro Barnabasap Paulusapti ag enekto amdekne taepto epsirekti, nimi maikno nusamag lopna agha wa'irek. Nimi nusamag wa'irekti, yubu lelamdekti,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>“Nangkabo, nene sa'a agha ulamlom? Nu nimi a'un saog uro mog so'oag nimi wamnam. A'unag yanomonge, ‘A'undi teba'en uroba lebe arop komne phalamlomne lipsimundi, wailag nembamundi, Allah ya'ag kamag wamlange ponekoag yalulom,’ aro yubu walinge ambatto yanomo. Allah ya'ag kamag wamlange ponekori imap, so'oap, mag laut nubu uro longorop maghap, nia mangkina wamlange sumbaogne poneko wamlaba, el mo omeklamlulom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Samen a'unisag yabo wamek ko'oag Nuni Allahri, ‘Nimi sisa ni tala-tala wamang nimiri mem pharoba a'ero ubu paiamlange mem phalamsiik,’ aro lipsiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Lipsiog aghana, mog so'o sukupnange imag agha mag pelengkarelamsildi, so'oag wamlange mauroba li sunuro o'obarelamsil. A'un kwaneng tenaba babe, wana awi neneropne babe tarelamsildi, el wamlange tognop tan koma walia aghabog ulamla,” aro ambatsirek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro ambatsirek aghana, nimi taneko ka'elobekti, “Sin phendeag mem phabahukap,” aro ulamekpa, “Uaheng kom,” aro irikahinepne eraruk uaog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wamekpa as Antiokhia nimiap, as Ikonium nimiap Yahudi nimi wamek nang as Listra yaekti, as eneko wamek nimi yubu yangaro wana tolamsiekti limilamsiek. Limilamsiekpa as enekoag wamek nimi sinag sip talamekti, Paulus kirikti obek. Obekti, “Ya'ag tebal,” aro kiliro asag poa lambaekti, paiag sip toboghol piek.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Toboghol piek aghana, elkabo Yesus yubu ka'ero neleplamek nimi taneko longoro kanekto sekamekpa, Paulus pukogti, sekogti nen as enekoag samoro wa'iog. Wa'iogti mabogha kwelekaogne elkae Barnabasap nhon Derbe pirek.<span id="bookmarks20"></span></div>

<div class="s"><div id="s2">Paulusap Barnabasap samoro Antiokhia yareka</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>As Derbe pirekti, Paulusap Barnabasapti nimiag yubu walinge Yesus sembe ambarelamsirekpa, nimi maiknori sikne aro seneraglamekti, Yesus yubu ka'ero neleplamek nimi as Derbe wamekne maikno talamek. Maikno talamekpa, nen samoro as Listra ina agha, as Ikonium phibom agha, Pisidia so'oag as Antiokhia palamdekag agha,<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yesusag sikne aro seneragtop nimi winil dalamekag wa'alamdek. As a'ero-a'ero wa'alamdekag tanekoa Paulusap Barnabasapti Yesus yubu ka'ero neleplamek nimi wenelamsirekti, “Wene Yesusag sikne aro wana palilamlomdi, elag ma'ap tangto wamlulom,” aro nimi Yesus yubu ka'ero neleplamek nimi wenelamsirek. Wenelamsirekti, “Maiknoro seklelamebe taneogna, nu Allahri saelba ulamsil nimi tanep ina aneko wa'ina wamnep,” aro ambatsirek.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>As a'ero-a'ero yubu ambarelamsirekag agha winil dalamek nimi sikini yabo anabiag agha wenehirop nang<span class="footnote selectable" id="F-0"><sup>a</sup></span> weplamsirekti, “Nimi taneko o'olamsululom,” aro sekililamsirek. Sekililamsirekti kwaneng tero koma molona nu Saelba Uhiropneag mololamdekti, “Nimi wenehirop nang tanekori anag sikne aro wana palilamangpa, andi arukna wamukangne an saeag palilamsiaba yepsululam,” aro molbarelamsirek.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Undo unuarekti, palamdeka Pisidia so'o ina agha mog so'o Pamfilia yarek.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pamfilia yarekti, so'o eneko as Perga wamek nimiag Yesus yubu ambatsirekti, as Atalia mag laut longoropne abolag yarekti,<span id="bookmarks25"></span> <a id="v26"></a><span class="v">26</span><span class="vsp">&nbsp;</span>kabong nhonag wa'albarek. Wa'albarekpa kabong pabirop nang tanekori, “Phoanari ko'oro pabalamlul,” aro kerektoba towalengkaekti, mag alip toman agha as Antiokhia Siria so'oag samoro yarek. Samenag as Antiokhia nimiri sin abenekoag, “Allahri wana a'unag yororo paiamsileba, Yesus yubu ambarelamsururom,” aro pogsiekpa, ambattoba tongkahirekti, “Komopto uitnam,” aro nen sap alnibarekag aneko samoro yarek.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Yarekti Yesusag sikne aro seneragtop nimi poloro winip taekpa ambarelamsirekti, “Allahri yeplamsioba, nuri lero ulamobonge pere agha Yahudi sisa kom nimi sembe babe Allahri ina kupsioba, sindi babe Yesusag sikne aro wana palilamang,” aro ambarelamsirek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ambarelamsirekti wamdekpa, Yesus yubu ka'ero neleplamek nimiap ma'aro wamekti, ik ko'o maiknoro wamek.<span id="bookmarks28"></span></div>
</div>
</body>
</html>
