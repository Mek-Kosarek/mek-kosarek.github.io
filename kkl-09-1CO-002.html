<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:3 </span><span class=\"ft\">Nu el uro wamap nena, Paulus naikna seklelamog (Galatia 4:13-14; 2 Korintus 12:7) aghana, “Na nong pesa wamneog,” seog nena, “Naikna sembe yubu eneag lebog to, el nimiap palinne sembe mikip uro ambatsin koma wamogne sembe lebog to?” aro olog ekon uro wamap.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-09-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-08-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-09-1CO-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-09-1CO-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-10-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Kristus kalag sipto obekpa, tebaogne Paulusti o'omne nenero ambarelamsiogha</div></div><a id="v1"></a>
<div class="m">
<div class="c-drop">2</div> <span class="v">1-2</span><span class="vsp">&nbsp;</span>Nangkabo, na babe samenag a'unag yahinge, “Allahri seneropne tognoro wamog yubu ambatsinun,” aro ambarel ahisi. A'unag yubu ambarel ahisi aghana, anamag nari tam karebahiri, “Ot Yesus Kristus sembe, el kalag sipto tebaogne sembe mo na el uro wamloa saog uro wamneri ambatsinun,” aro tam karebahiri, ambarel ahisi. Ane sembe, a'unag ambarelamsisiri, wana toro heksirop yubu lilim toman emem arop yubu lilim ambarel ahisi kom.<span id="bookmarks1-2"></span> <a id="v3"></a><span class="v">3</span><span class="vsp">&nbsp;</span>Na babe a'unag yahiri wamubu abeneko na nong pesa<span class="footnote selectable" id="F-0"><sup>a</sup></span> wamneogpa, log sembahiri, pet-pet alamsi.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nari a'unag yubu ambarelamsisinge, wana heksiropne kop-kop tagto a'un wana tolamsisi kom. Aghana nari a'unag yubu ambarelamsisi abeneko pere Allah Yameri el mikipne a'unag lag nenel dalamog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nari undo ambarelamsisi andarina, Allah mikipneag a'undi sikne aro wana palilamlom. Mog so'oag nimiri wana toro heksirop yubuag a'undi sikne aro wana palilamlom kom.<span id="bookmarks5"></span></div>

<div class="s"><div id="s2">Allah Yameri nimi wana hekahinepne sembe ambatsiogha</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Ot wana whi uro seneragtop nimi sembe nuri ambarelamsiap yubu ene wana hekahinep yubu wamla. Aghana nuri ambarelamsiap yubu enekona, wene mog so'oag wamang nimiri wana heksirop yubu alamang saog yubu ambarelamsiap kom. Mog so'oag nimiri wana heksirop yubu alamang yubu enekoag sin wene mog so'oag saelba ulamsiang nimiri neleplamangdi, kom talamang. Mog so'oag nimiri wana heksirop yubuap, nuri wana heksiropne ambarelamsiap yubuap nikne kom aghana,<span id="bookmarks6"></span> <a id="v7"></a><span class="v">7</span><span class="vsp">&nbsp;</span>nuri wana heksirop yubu ambatto lelamap nena, Allahri samenag tognoro pibogpa, samenag nimi el tan koma wamek yubu ambarelamsiap. Allahri tognoro pibogne neneko anam imap so'oap sumban komag el wamogti, tam karebaog andarina, nu paliag urop nimi nembahilul. Allahri nimi wana hekahinep yubu eneko ambarelamsiap.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Allahri nimi wana hekahinepne tognoro wamog yubu eneko sembe wene wamap ko'oag mog so'o ene saelba uhirop nimiri seneragnep komdi, el uro wamek kom. Allahri nimi wana hekahinepne sembe el wamseng tanena, nu Saelba Uhiropne mo paliag nenero kipnepne poneko kalag sipto opseng kom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>El uro wamek kom aghana, Allahri elag wana paliro o'ona senerop nimiag, “Tatsinun,” aro welamogne sembe Allah yubu silimu tiptop nimi nhondi mome toro pibog. Mome toro pibog nena,</div>
<div class="q top-spacing">“Nimiri haingdi irop komneap,</div>
<div class="q2">aori ka'erop komneap,</div>
<div class="q">nimiri wanaag seneragnep komneap</div>
<div class="q2">Allah o'ona senerop nimiag walinge tatsilul,”</div>
<div class="p">aro mome toro pibog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tognoropne neneko nimiri seneragnep kom aghana, Allah Yameri nia mangkina kemero elamlari, Allahri tognoro seneragnange babe el wamla. Ane sembe Allahri el Yame pere agha nunag lag nembatsiog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nari lemnange neneko sembe sunumna sumbatnuahin. Nimi nhondi wanaag seneraglamlange sembe ora nimi el wamnep komdi, ot nimi enekori yame mo el wamla. Ane saog uro Allahri seneragnange nimi nhondi babe el wamnep kom. Ot Allah Eldamne Yame mo el wamla.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Allahri Eldamne Yame nunag tatsiog. Nunag yame tatsiogne mog so'oag nimiringe saog seneragna yameap tatsiog kom. Mog so'oag nimiringe saog kom aghana, Allahri Eldamne Yame nunag tatsiog andarina, Allahri nunag wana yororo tatsiropne sembe nu el uro wamnep.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Allahri nunag tatsiropne sembe el uro wamapti ambarelamsiap. Mog so'oag nimiri wana heksiropne kop-kop tagto ambarelamsiap kom aghana, Allah Yameri sik uro amoro ambatsiropne nuri yubu tiplamapti, Allah Yameri yubu ka'erop nimiag ambarelamsiap.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Allah Yame nimi nhonag ua urop kom tanena, Allah Yameri yubu ambatsiropne nimi enekori ka'elobi agha limitukne senelamlari, seneragnep komneog wamla. Ot Allah Yame nimi nhonag ua urop taneogna, nimi enekori Allah Yameri yubu ambatsiropne ka'ebi agha tam lelekto seneragto karebanep.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nimi nhonag Allah Yame ua urop nimi enekori nia mangkina tam lelekto seneragto kareplamla, aghana nimi nhondi babe el sembe tam karepto elag tam pimnep kom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Tam nene sembe, nimiri mome toro palilamogti,</div>
<div class="q top-spacing">“Imap so'oap Saelba Uhiropneri wanaag seneragnange nimi etneri el tanep andarina,</div>
<div class="q2">el ponekoag, ‘Undo unuahom,’ aro wembanep?”</div>
<div class="p">aro mome toro pibog. Aghana nuna, Kristus ponekori wanaag seneragnange nunag wamla.<span id="bookmarks16"></span></div>
</div>
</body>
</html>
