<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='kkl-29-REV-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">9</div> <span class="v">1</span><span class="vsp">&nbsp;</span>Allah arukna malaikat lamne ponekori eldi ma'i pho seoba, kemelamnoag agha imberea nhon imag agha so'oag timbao imberea imno. Imagne nhondi ina kupto serekto uaneba nhon imberea enekori saeag taroba, saelbamoba imno. Eldi saeag wamongena, selenga nimiri we sumbanep kom selenga ina kupnepne sembe eldi saeag nembaoba saelbamo.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Imberea enekori selenga nimiri we sumbanep kom selenga aneko kuboba, aneko toman agha auk mhong imnonge, haosin nubungeag agha auk loloropba, auk mhong inibin tu alamloa saog auk mhong walelamoa imno. Mhong selenga anekoag agha walelamonge nenekori hengap imap inipto lililoboba imno.<span id="bookmarks2"></span> <a id="v3"></a><span class="v">3-5</span><span class="vsp">&nbsp;</span>Mhong aneko warelamo abeneko pere wheng mog so'oag kulukul alamongba ipsino. Wheng tanekoag, “Pongoroba babe, kal babe, meroba babe, a'undi tero loba nembaheng kom,” aro sinag irikahio. Irikahioba wheng taneko mikip tahiongena, whengdi nimi si sapsiikpa, seklebaikne yamnenengdi sapsiroba saog seklebaukang. Wheng tanekoagna, “A'undi ualulom,” aro ambatsiongena, “Allahringe kekneba haioghag kekneba noptop kom nimi agha sarekerepto opsululom,” aro ambatsio. “Opsululom,” aro ambatsio aghana, wheng tanekoag Allahri iriklamsiongena, “Whengdi nimi olamsiikpa, teban koma seklelamukang. Seklelamikne neneko wal lambare undo uro yabilul aghana, wheng tanekori nimi olamsiikne agha nimi tebukang kom,” sembaori iriklamsio.<span id="bookmarks3-5"></span> <a id="v6"></a><span class="v">6</span><span class="vsp">&nbsp;</span>Whengdi nimi olamsiik ko'o nonokoag, nimiri senen nena, “Wal lambare abenekoag nu olamsiangba, wali tebanun,” senelamukang. Sindina, “Nu wali tebaukap,” senelamukang aghana, sin sembe tepnange weag wamlul.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wheng taneko kembi agha, mal tarop pham kuda saog wamo. Nimiri “Mal tabaukap,” aro wea uro, “Pham kuda alibag pukamneri, nimi sarekerepto opsinun,” aro pham kuda nong nenekoag seng enekatsilong. Pham kuda nong nenekoag seng enekatsilong saog uro, wheng neneko kembi agha undo saog wamo. Whengdi usog alibagna, leng-leng aroba kamongkai saog kwiria elektoba saogne wamo. Sindi whingna nimi whing saog wamoba imno.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Sindi hongna, kelabori hong waronne saog wamo. Sindi sina, pai kam singa si yonge saog wamoba imno.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Wheng tanekori saramag lelem top tangtop ana, seng kat sirikne enekamlonga saog uro lelem top tangtop. Wheng tanekori olngendi yubu lilim lerop ana, pham kuda maiknori kereta kililamnaba, mal tal piropa lilim leroba ane saog lilim lerop.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sindi amuna yamneneng saoghari sapsirop. Sindi amu eneko yag uropti wal lambare ane mikip uro nimi ohiropne agha nimi seklelamong.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Wheng taneko sikini yubu sia lenne nhon uropti, eldi sinag yubu sia poa yingkina lerop. Yubu sia lenne poa yingkihiropne nenekona, selenga urobag saelba uhiropne nenekori sinag aruksirop. Eldi si Ibrani yubuagna Abadon; Yunani yubuagna Apolion. Eldi si ene sembe, “Loba nenehiropne,” aro engerop.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Loba nenehiropne ponekori wheng arukahioba, nimi opsio abeneko pere sekleroba selekne aro engeropne uro yabioba, imno. Yabioba imno aghana, sekleroba phendepne yanualba, sekleroba wilindipne babe amik yalul.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Neneko uro yabioba, Allah arukna malaikat no'opne ponekori ma'i pho seo. Pho seoba, ka'elamnoag agha, yubu lelamonge Allah sembe pairo auk mhong towalengero tamnebag agha ka'ebano. Allah whingag anekoa emas agha sunuroba Allah sembe auk mhong towalengero tamnebag wamogpa, ingkis tombare nenekoag pinu yagne tombare wamogne nenekoag agha, yubu lelamonge ka'ebano.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Yubu enekori Allah arukna malaikat no'opne pho arop ma'i saelbamogne ponekoag yubu lelamori, “Allah arukna malaikat tombare mag nubunge Efrat inag sae haing kaupto wamangne abeneko sae lopsululam,” alamoa ka'ebano.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Wene seoba, Allah arukna malaikat abeneko sae loptaong. Allah arukna malaikat sae kauptoba agha sae lopsiongena, Allahri samenag, “Ot heng ko'o neneag, sumene sum, wal neneag, hengkun eneag amik sae lopsineba, nimi mog so'oag nimi maikno opsululom,” aro tam karepto pibog. Eldi samen karepto pibogne sunsunum uro Allahri poglamsiori, “Nimi ni mog so'oag wamangne ma'abi agha palu wilindi nembahin tanena, nimi palu phende opsiseng kom aghana, nimi palu wilindipne ni ya'ag opsululom,” aro pogto sae lopsio.<span id="bookmarks15"></span> <a id="v16"></a><span class="v">16-17</span><span class="vsp">&nbsp;</span>Sae lopsioba, nari haing uamna kwelekamna senenag agha ipsinonge, pham kudaap, nimi pham kuda alibag pirop nimiap ipsino. Pham kuda alibag poa phirop nimi mal tarop nimi ililamsinoba, sin nimi teng-tengne wamonga nimiri a'elbahinep kom aghana, “Dua ratus juta nimi wamang,” aro yubu lelamonga ka'ebano. Pham kuda alibag puka urop nimi tanekona, sindi saramag besi agha sunuroba seng enekamongne, seng auk wana saogne seng uwongne ipsino. Seng enekamongne neneko, haluwil saogneap, kamongkai pun saogneap seng enekamong. Pham kuda tanekori usog ipsino ana, pai kam singari usog saog wamongpa, sindi sika'enag agha la'inilamoana aukap, mhongap, auk song malinge ibaap la'inilamoba ipsino.<span id="bookmarks16-17"></span> <a id="v18"></a><span class="v">18</span><span class="vsp">&nbsp;</span>Pham kuda tanekori si ka'enag agha aukap, mhongap, ibaap la'inilamo andarina, nimi maikno tebaong. Nimi ni mog so'oag urop nimi ma'abi agha palu wilindi neneptan tanena, nimi palu phende teban kom aghana, aukap, mhongap, ibaapti nimi palu wilindipne maiknoro ya'ag opsionga ipsino.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nimi ya'ag opsiong nena, pham kuda tanekori mikipne si ka'enag babe, amuag babe wamo. Sindi amuna, paghae usog saog uropne pomaghag sip wag la'arop. Amu tanekori nimi olamsiongpa seklelamong.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Nimi olamsiongne neneko, nimi ni ma'aro palu wilindi neneptan tanena, nimi palu phende tebaong komba, pham kuda tanekori nimi palu wilindipne ni ya'ag opsiong. Aghana nimi tebaong kom nimi tanekori malia ulamongdi, phia phalamongne lipsiong kom. Sin kamag urop nimiri tipto phia phalamongdi, nimiri saeri sunurop mema phalamong. Mema sunuroba leng-leng aroba emasap, leng-leng aroba solomne perakap, besi uwongne sunurobaap, kirikap, kalap, agha mema pharoba sunulamongdi, phia phalamong. Nimiri mema sunuroba ni tanekori sa'a-sa'a imnep komdi, ka'ebanep komdi, yabinep kom aghana, mema sunuroba nenekoag agha mog so'oag nimiri tipto phia phalamong.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Apna sindi sop-sop malia unulamongne taneko lipsin koma, nen tipto nimi ya'ag olamsiongdi, phia si lerop miliag agha lelamongdi ulamong. Kelabo nengabo salik-malik uro walel dalamongdi, haogha tolamsiong. Nia malia ulamongne neneko lipsiong komdi, Allahag saombaong kom.<span id="bookmarks21"></span></div>
</div>
</body>
</html>
