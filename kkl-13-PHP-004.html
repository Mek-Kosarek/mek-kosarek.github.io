<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Filipi 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">4:3 </span><span class=\"ft\">Yubu lilim Sunsugos nene sembe, Yunani yubuagna, “Awe nikne torop nimi,” aro lerop, aghana nimi si babe engerop.</span></div>"
};

initFootnotes(footnotes);

});

// Chapters
var chapters = [ { start: 1, end: 4 }];
var hasIntro = true;
var baseRef  = "kkl-13-PHP-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-12-EPH-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-13-PHP-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Filipi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-14-COL-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-14-COL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Wana yeng uro khapto wamlulom,” aro ambatsiogha</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Nangkabo, a'un Yesusag wana palirop nimi nari o'ona sembamsin nimi wamlomne nari wanaag, “A'unap sik uro haiptahabe,” aro yeng uro senelamsin. A'unna na sembe, nari kilim weanga ambatto tongolamnonge sembe kwiria usoghag elektoba kiptopne nubunge nanag tatnelonga saog uro wamlom. Nangkabo a'un nari wanaag nimi wamlomba, nari wana a'unag yeng nubu sirikne nubu wamla. Ni yubu nu Saelba Uhiropne sembe ambatsin yubu eneko seneraglapmundi, wana khapto wamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nunin yabo Euodiaap Sintikheap kelabo abeneko sembe a'undi yubu leptangtopne sembe mali semban. A'un abeneko Yesus nu Saelba Uhiropne ponekoap ma'ap tangtop kelabo wamdom ane sembe, nari a'un wenero mololamsin nena, “A'un seneragna nhonog uro saekag lero wamturom,” aro wenero mololamsin.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nangkae Sunsugos, an wana wali uro sol wali uro nanap nhon tolamnam.<span class="footnote selectable" id="F-0"><sup>a</sup></span> Anag moloro ambarelangken nena, “Andi sin kelabo phende tipto a'ep taikagti yeplamsululam,” aro mololangken. Sin kelabo abeneko nanap nhon Yesus yubu walinge sembe kilim weanga awe tolamobongena, nungkae Klemensap, yog nimiapti nanap nhon tolamobo saog uro sin kelabo abenekoapti babe awe nikne tolamobo. Sin nanap nhon awe tolamobo nimi tanekona, Allahri el wamsildi, nimi ya'ag uro kamag wamnep nimi si mome toro pairoba anekoag sindi si wamla.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>“A'un nu Saelba Uhiropneap ma'ap tangtop nimi wamlom ane sembe, sop-sop wana yeng uro wamlulom,” alamna! Nen sap sarikto lemnun. “Wana yeng uro wamlulom,” alamna!<span id="bookmarks4"></span> <a id="v5"></a><span class="v">5</span><span class="vsp">&nbsp;</span>A'undi wanaag agha nimi niag win-win aro ulamsimunba, nimiri a'un kemero el taukang. Nu Saelba Uhiropne poneko peramag wamla.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nia mangkina sembe wana tai pailangkang tau pailangkang uan koma Allahag molona mololamlulom. Nia mangkina a'undi wana seneragnaag wamlange sembe a'undi wanaag agha, “Nuni Allahri nunag walia ulamsil,” aro kiplapmundi, Allahag molona mololamlulom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Undo Allahag mololapmun tanena, a'un Yesus Kristusap ma'al dalamlomne sembe, Allahri a'un wana aingnilamsilul. Allahri wana aingnilamsilengeag agha a'undinge wanaap seneragnaap yae paiamsilul. Allahri nimi wana aingnibahinepne neneko sembe mog so'oag nimiri seneragnep kom aghana, Allahri a'un wana aingnibahileri, yae wamsilul.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Komoptopne ma'aro paibatnuahin. Nangkabo, a'un Yesusag wana palirop nimiri seneraglapmun nena,</div>
<div class="li top-spacing">nia sikne wamlange</div>
<div class="li">nia sunsunum uro wamlange</div>
<div class="li">nia porog uro wamlange</div>
<div class="li">nia walinge aghabog malinge ma'aban koma wamlange</div>
<div class="li">nia holno aropne wamlange</div>
<div class="li">nia nimiri maipsenga wamlange</div>
<div class="li">tam nene wali sirikne, nimiri wali aro paliag nembaheng tanena</div>
<div class="p">tam nene sembe wana to'opto seneraglamlulom.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Nari yubu a'unag ambarelamsinoba, ka'elamomdi tolamomne sunsunum uro ul palamlulom. Nari ulamnoba, ililamneomdi el taomne sunsunum uro ul palapmunba, Allahri wana aingnilamsileri, a'un yepto paiamsilul.<span id="bookmarks9"></span></div>

<div class="s"><div id="s2">Filipi nimiri Paulus yeptoba pibekne sembe kipsiogha</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Nanap nu Saelba Uhiropne ponekoap ma'ap tangto wamnari, na yeng sirik wamnel nena, ko'o maikno uro yabio aghana, wene a'undi na wamnange sembe seneraglamnelomba, yeng maikno ulamnel. Nari lelamnange nene, “A'undi na sembe ekon taneom,” aro lelamna kom. A'undi na sembe el wamnelom aghana, a'un nanag whing pailanepne eka'ukti, ko'o maikno uro yabioba, weneog pibom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nari lelamnange nene na kwema wamnelne agha lelamna kom. Nanag sa'a-sa'a uro yabalamogneag agha el talamsingena, “ ‘Nari saeag wamlange sunsunum,’ senenneag agha nari hae ul pinep,” aro el tahiri wamna.<span id="bookmarks11"></span> <a id="v12"></a><span class="v">12-13</span><span class="vsp">&nbsp;</span>Nari samenag na ua unne abene ni yambahi. Kwema uro unne to, na saeag kwema koma sa'a-sa'a wamnaba unne to, abenena tam nhon nanag lag tao. Samenag nimi maiknori ekonne tognoropne nhon nanag lag taoba, lag phoro ambatnuahin. Sa'a-sa'a nanag uro yabilenge, kwaneng yo babe, mon og teneba babe, tam ikinne babe, ikin komne babe nanag uro yabileba, nu Saelba Uhiropne ponekori mikip nenelamnelne agha wana khapto wamnun. Tam nene nanag lag taoba, lag phoro ambarelamsin.<span id="bookmarks12-13"></span></div><span id="bookmarks12-13"></span><a id="v14"></a>
<div class="p"><span class="v">14</span><span class="vsp">&nbsp;</span>Tognoroba nene el tahiri, lag ambatsin aghana, a'undi na kwema wamnoag a'undi nanap sae tiptangto yepneom. A'undi na yepto uaomne wali sirikne agha uaom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>A'un Filipi nimi el wamlom nena, samenag nari, “Yesus yubu walinge ambarel pihinun,” aro a'un wamlomag Makedonia so'o agha lanaro palamsiba, Yesusag wana paliro winip tangtop nimi yogneri nanag yeptoba pogto tatneek komne, a'un babe el wamlom. Ni Yesusag wana paliro winip tangtop nimi agha, ot a'un nhonogti na yepneom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Na as soro kalurop as Tesalonika wamsiag babe a'undi, “Kwema elag ualeag,” aro na yepnenne ik etpare palilamnelum.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nari sembamnange, a'undi na sembe pimnehengba, na tol tonne og sembamna kom. Nari sembamnange, “Kal wana maubaloa saog uro a'undi walia unne mauro palilamlomne wana yeng uro imnun,” senelamna.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Na kwema wamneonge sembe a'undi ni paibatneomne tomno. Apna phelektopne babe paibatneom. Na sembe ni paibatneomne Epafroditusti payaonge tomno. Wenena nanag ni kwema wamneonge ni saeag taoba wamna. A'undi na sembe ni paibatnelomne nenena, Allah sembe song walia taroba saogne wamla. A'undi na kwema wamneonge sembe paibatneomne nenena, “Allah sembe tarukap,” aro wali pibomdi, Allahri wana yeng neneropne pibom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>A'undi, “Allah sembe pibukap,” aro yepneomne sembe Allahri na yae paiamnelne ponekori a'unag kwema ulamsilenge babe teknero yeplamsilul. Allahri saeag nia mangkina wali uropne wamlaba, Yesus Kristus saeag walia maikno uro phelekto pibog. A'un Yesus Kristusap ma'al dalamlomne sembe a'unag kwema uahinepne ni teknero yeplamsilul.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Nuba Nuniong Allahri nu yae paiamsilne poneko ya'ag uro omeklamebe paghabog omeklamukap! Sikne agha saekag lebap.<span id="bookmarks20"></span></div>

<div class="s"><div id="s3">Paulusti Filipi nimi kipsiogha</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Nangkabo! Allahri sin, “Nari mabo taukang,” aro wepsiog nimi, sin Yesus Kristusap ma'ap tangtop nimi ni sembe, nari kiplamsinne nene ambatsululom. Nangkabo Yesusag wana palirop nimi nanap nikag wamap nimiri babe a'un kiplamsiang.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Allahri wepsiog nimi Yesusag wana palirop nimi ni tanekori a'un kiplamsiang. Sin yubu sia leropne Kaisar ponekori ae yae ua urop nimi taneko babe, sindam nimiri a'un kiplamsiang.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nari a'un sembe molbarelamsin nena, “Yesus Kristus nu Saelba Uhiropne ponekori wana a'unag yorolamsileba, a'un wana nong ningkiap paiamsilul,” aro elag molbarelamsin. Sikne agha lemna.</div>
<div class="p">Abenda.<span id="bookmarks23"></span></div>
</div>
</body>
</html>
