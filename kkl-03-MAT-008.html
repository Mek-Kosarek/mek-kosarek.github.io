<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">8:28 </span><span class=\"fq\">Gadara </span><span class=\"ft\">Mog so'o si nhon Gerasa (Markus 5:1; Lukas 8:26). </span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='kkl-03-MAT-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti nimi kon tena pololamogne wali nembaogha</div></div>
<div class="r"><div id="r1">(<span class="reflink"><a href="kkl-04-MRK-001.html#v40">Markus 1:40-45</a></span>; <span class="reflink"><a href="kkl-05-LUK-005.html#v12">Lukas 5:12-16</a></span>)</div></div><a id="v1"></a>
<div class="m">
<div class="c-drop">8</div> <span class="v">1</span><span class="vsp">&nbsp;</span>Yesus yimag anekoa kulukul aogpa, nimi maikno longol aek nimi taneko elag neleplamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Neleplamekpa nimi nhon konag naikna poloro telamogne nhon yaog. Yingkina Yesus whingag yabu sanukto pulingkina yubu lelamogti, “Nai, andi na, ‘Wali nembanun,’ sembamen tanena, an mikipneri na wali nembanululam,” seog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene aro molbaogpa, Yesusti sae nginikto nimi enekoag palilamogti, “Wali semban. An wali nembaghenun. Kut taghele!” seog. Wene seog abeneko pere nimi enekori kon eneko wali kut taog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kut taogpa, Yesusti nimi enekoag yubu lelamogti, “Wali uro ka'ebalulam! Nari an wali nembaghenne sembe ora nimiag ambatsiseng kom! Aghana memne Allah sembe paliropne ponekoag peket pimendi, Musari samenag, ‘Tatlulom,’ aro aruksirop yubu sunsunum uro Allah sembe pimnepne elag pabululam. Pabimendi andamne elag lag nenep talulam. Eldi an kembaghelenge pere agha, ‘Sik uro yabil,’ senenne kekneba nenekori sin nimi taneko el nembahilul,” aro ambarog.<span id="bookmarks4"></span></div>

<div class="s"><div id="s2">Yin salerop nang sikindo arukna Yesusti wali nembaogha</div></div>
<div class="r"><div id="r2">(<span class="reflink"><a href="kkl-05-LUK-007.html#v1">Lukas 7:1-10</a></span>; <span class="reflink"><a href="kkl-06-JHN-004.html#v43">Yohanes 4:43-54</a></span>)</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Yesus Kapernaum asag wa'alamogpa, yin salerop nang sikindo Romange nhon Yesusag, “Yepnululam,” aro molol aog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yaogti yubu lelamogti, “Nai, arukna naringe aeag mo lebe senep koma seklero malamla,” seog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene seogpa Yesusti, “Hae yaneri wali nenel anun,” seog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8-9</span><span class="vsp">&nbsp;</span>Wene seogpa, yin salerop nang sikindo ponekori Yesusag, “Nai, nari ae lomag an nimi nubunge wa'al ananne olog sunsunum komdi, na nimi ologneri aeag yanep kom. Andi yubuag agha nari arukna, ‘Wali talul,’ semenba wali talul. Nimi mikipneri yubu leplenge sik uro yabinepne sembe na el wamna. Na babe aruksirop yubu umag wamnari, ka'ero saelba ulamna. Nari yubu lelamnange babe na umag nimiri ka'elamangdi, saelba ulamang. Nari nimi nhonag, ‘Pululam’ senep tanena, nimi eneko pinep. Nari nimi orangeag babe lelamnari, ‘Yalulam,’ senep tanena yanep. Nari arukna nhonag, ‘Undo ualulam,’ senep tanena nari, ‘Ualulam,’ senne sunsunum uro eldi uanep. Ane sembe an nimi nubunge wamlamdi, mo yubu lepmenba, wali talul,” seog.<span id="bookmarks8-9"></span></div><span id="bookmarks8-9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene seogpa, Yesusti ka'ebaogti, lo'om seog. Lo'om seogti, Yesusti elag neleplamek nimi tanekoag, “Yubu sikne agha ambatnuahin. Nimi eneri nanag sik tapto, ‘Mikipne,’ aro wana paliro seneraglamnel. Eldi nanag sikne aro seneraglamnel saog uro Israel nimiri nanag undo seneragtop nimi nhon babe ia ulamsin kom!<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Lemnuan yubu ene ka'eamsut. Nimi heng walelingkirobag siba babe, heng purukul pirobag siba babe yalamikti, ‘Imagne ponekori na saelba ulamnelul,’ aro wa'alamukang. Eldi saelba ulamsil nimi taneko salero pipsileri, sani yoro kwaneng tatsirobag aneko pul aukang. Pul aikti Abrahamap, Ishakap, Yakubap kwaneng nhon tukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Allahri saelba uhirop nimi wamnep nimi tanekori Allahri wepto pogtopne yubu sia lenne poneko kipnepneog wamla. Aghana el kipna koma ulamik tanena, inibin sirikag yag lambahileag tanekona, si keleng tereba yo lelem engero wamukang,” aro neleplamek nimi tanekoag ambatsiog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene aro ambatsiogti, Yesusti yin salerop nang sikindo ponekoag yubu ambatto lelamogti, “Andi nanag wana paliro, ‘Yepnelul,’ aro seneraglamlamne nene sik talul. Wali pululam,” seog. Wene seog ko'o abenekoag, yin salerop nang sikindo arukna aneko wali taog.<span id="bookmarks13"></span></div>

<div class="s"><div id="s3">Yesusti nimi maikno wali nembahiogha</div></div>
<div class="r"><div id="r3">(<span class="reflink"><a href="kkl-04-MRK-001.html#v29">Markus 1:29-34</a></span>; <span class="reflink"><a href="kkl-05-LUK-004.html#v38">Lukas 4:38-41</a></span>)</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Yesus Petrusti aeag aneko piogti kemelamogpa, Petrus elyamalkel bobo naikna naiklamogti, ae lomag malamogha Yesusti kembaog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kembaogti kel enekori saeag Yesusti sae pibogpa, bobo naikna kom taog. Kom taogpa, puka yingkina kel enekori Yesus tena yepto yobarelamog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Inipna peram talamogpa, nimi maiknori phia nimi kulomag wamsiogne Yesusag poa yalamsiek. Yubu kiki nhonag agha Yesusti phia yonge nimi kulomag wamsiogne yag lanalamsiogti, nimi naiktop nimi babe ni wali nenelamsiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yesusti undo unulamogne neneko samenag Allah yubu silimu tiptopne Yesayari mome toro pibogneap sunsunup taog. Allah Yubu sunup taog nena,</div>
<div class="q top-spacing">“Nu nong pesa uropne eldi toro poplari,</div>
<div class="q2">nu naikna naiktopne wali nenero sa'obatsil,”</div>
<div class="p">aro mome toro pibogne sunsunum uro ulamog.<span id="bookmarks17"></span></div>

<div class="s"><div id="s4">Yesusti nimi wenehiro elag nelebanepne sembe ambatsiogha</div></div>
<div class="r"><div id="r4">(<span class="reflink"><a href="kkl-05-LUK-009.html#v57">Lukas 9:57-62</a></span>)</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Nimi maikno Yesus wamoghag kanero longolaeka kembahiogti, “Mag longorop mag kauro tara sip pukap,” seog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>“Pukap,” seogpa nimi nhon Musari yubu amohiropne Yesusag yaogti, “Nai, an yubu amohinne wamlam. An tala-tala palapmenag na babe anag neleplangkenun,” seog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogpa, Yesusti samoro ambarelamogti, “Pai kam ae kwanero manag selenga ua urop. Winang im toman yabiropne tanekori ae manag ae soa urop. Ot na mog so'oag nimi tahinge enekori ae manag orog,” aro ambarog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene seogpa, Yesusti yubu ka'ero neleptopne nhondi, “Nai, nu saelba uhiropne wamlam. Ot nari nai sam mali taleba, so'oag sikil pineri, amik nelebaghenunne hae te?” seog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene seog aghana, Yesusti elag samoro, “Anna nanag nelebanululam. Teptop nimiri sin teptop nimi so'oag siksinep,” seog.<span id="bookmarks22"></span></div>

<div class="s"><div id="s5">Yesusti khao aingnibaogha</div></div>
<div class="r"><div id="r5">(<span class="reflink"><a href="kkl-04-MRK-004.html#v35">Markus 4:35-41</a></span>; <span class="reflink"><a href="kkl-05-LUK-008.html#v22">Lukas 8:22-25</a></span>)</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Yesus kabongag waelbaogpa, eldi yubu ka'ero neleptop nang taneko babe elap nhon waelbaek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Waelbaekpa mag nubu uro longorop mag alip toman agha kabongag nhon palamekpa, lo'om aro khao nubunge mu aro yalamog. Khao nubunge mu aro yalamogneri kabong anekoag sipto yom-yomolamogpa, mag kula'eptobari sin nikniro opsineba ulamog. Ulamogpa Yesusna malamog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Opsineba ulamogpa, Yesusti yubu ka'ero neleptop nang taneko pina kamolamekti, “Nai! Nu magti opsineba ulamlaba yepsi!” alamek.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Wene alamekpa, pukogti Yesusti sinag samoro yubu ambarelamsiogti, “A'un sa'a sembe log senelamlomdi, nanag wana palilamlom kom?” seog. Wene seogti, Yesus sekom agha khaoap, mag nubu uro longorop maghap irikto aingnilopsiogpa, mu ana nubunge ni aneko paplobog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Paplobogpa sin tanekori, “Yaghe,” aro lo'om seekti, “Nimi enena, wela saog nimiri khaoap, mag nubu uro longorop maghap eldi yubu leplange ka'ebarangdi aingnibarang,” alamek.<span id="bookmarks27"></span></div>

<div class="s"><div id="s6">Yesusti phia yonge nimi phende kulomag wa'isiogne yag lanaro wali nembahiogha</div></div>
<div class="r"><div id="r6">(<span class="reflink"><a href="kkl-04-MRK-005.html#v1">Markus 5:1-20</a></span>; <span class="reflink"><a href="kkl-05-LUK-008.html#v26">Lukas 8:26-39</a></span>)</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Yesus mag longorop mag nubunge kauro Gadara<span class="footnote selectable" id="F-0"><sup>a</sup></span> nimiri mog so'oag piog. So'o anekoag nimi phende phia yonge sin kulomag wamsiogpa, nimi teptoba kirik hogtobaag pail pirobag ua ulamdekti, yo sirik uro wamdek. Yo sirikti, nimi taneko sin peram toman pinep kom wamog. Wamdek so'o anekoag Yesus yaogpa, nimi phende abeneko Yesusag yarek.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Yesusag yubu nubu uro yopto, “Allah Elme-o! Nunag, ‘Huahinun,’ aro yalam? Allahri nu opsinepne webog sum anam yabin komag, ‘Seklebaukang,’ aro nu opsinepne sembe yalam te?” aro haum serek.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene alamdekag anekoa olog weag pham maikno longolaekti, so'o ero tolamek.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ero tolamek pham taneko tiboghaekti, nimi kulomag wamek phia yonge tanekori Yesusag mololamekti, “Andi nimi abeneko kulomag agha nu yag lambahimen tanena, ‘Pham taneag wa'isut,’ aro nu arukahilulam te?” aro molbaek.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Wene aro molbaekpa Yesusti, “Hae pululom,” seog. “Pululom,” seogpa, phia yonge taneko nimi abeneko kulomag agha lambaekti, pham taneko kulomag wa'iek. Wa'iekpa pham ni taneko merelamekti, kwerenag eba tiniro mag nubu uro longorop maghag tag purukom seekti tebaek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Pham ni tebaekpa, pham yae paia ulamsiek nang taneko laplobi agha as peramag wamek nimiag merebaek. Pham tebaekne sembe babe, phia yonge nimi abeneko kulomag agha lambaekne sembe babe merero ambarel pihiek.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Yubu poa piekpa, as soro kalurop as enekoag wamek nimi, “Yesusap haiptaukap,” aro elag lambaek. Yesusag yaekti kemelamekti, “Nuri mog so'o eneag agha pululam te?” aro molbaek.<span id="bookmarks34"></span></div>
</div>
</body>
</html>
