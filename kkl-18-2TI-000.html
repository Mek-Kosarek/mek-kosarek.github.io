<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Timotius i</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 4 }];
var hasIntro = true;
var baseRef  = "kkl-18-2TI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-17-1TI-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-17-1TI-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Timotius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;i&nbsp;&nbsp;</a></span>
  <span class="button"><a href='kkl-18-2TI-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-19-TIT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Timotius</span></div>
<div class="mt2"><span class="mt2">Sembe</span></div>
<div class="mt2"><span class="mt2">Paulusti Mome Toro Pibogha Phendepne</span></div>
<div class="b"></div>
<div class="b"></div>
<div class="imt"><div id="imt1">El nenerop yubu palilamap</div></div>
<div class="ip">Paulusti Timotius sembe mome toro pibog yubu phendepne ene wenehirop yubu maikno mome toro pibog. Samenag Paulusti Timotius as Efesusa sekirog nena, Paulusti yubu toraptop nimiri as Efesus wamek nimiag sengkwanektop yubu ambarelamsiekpa, “Timotiusti Yesusag wana palirop nimi ambarelamsileri yae paiamsilul,” aro Paulusti Timotius sekirog. Timotius as Efesus wamogti, yubu ambarelamsiogpa, yubu toraplamekpa, eka'uk wamog. Eka'uk wamogpa, Paulusti nen samoro as Efesus yaog aghana, eldi yubu toraptop nimi nhon Aleksander ponekori Paulus pan khebaogpa <span class="bk">(2 Timotius 4:14)</span>, mog so'o saelba uhirop nimi tanekori Paulus saelbaekti, haing sae kaupto kop aeag tobongkibek. Kop aeag tobongkibek ae aneko as Efesus wamogpa, so'o aneko Roma nimiri saelbamsiek ane sembe, “Roma nimi sembe yubu lenne ponekori tam karebalul,” aro Paulus as Roma poa piek. Paulus as Roma kop aeag wamogti, “Ya'ag omnukang,” sembaogti Timotiusag yubu ene mome toro pibogti, “Elem uro yalulam,” aro molbaog.</div>
<div class="ip">Paulus weag kop aeag wamogpa, as Efesus wamek nimi tanekori eldi yubu toraplamekti, sengkwanektop yubu ambarelamsiekpa, Timotius ponekori wanaag, “Huanundi sololamna,” aro wana ikin wamog. Wana ikin wamogpa, Paulusti yubu eneag, “An ya'ag opkeika babe, sol wali, wali uro sik yubu mo tipto ambarelamsululam,” aro wenero mome toro pibog. Mome eneag Paulusti Timotius el nenelamog nena, Yesus anam samoro yan komag orolena yubu ambatsirop nimiap, pan khesirop nimiap, haing kunuhirop nimiap maikno talamikti, “Kristusag wana palirop nimi seklebaik,” aro malia ulamsukang. “Malia ulamsiikpa, sik yubu sae limna koma wana khaplapmundi, Kristusag wana palilamlulom,” aro Timotius wenero ambarelamog.</div>
<div class="ip">Paulusti Timotius wenero ambarelamsiogti, “An me olog wamlumag agha Allah yubu mome toro piropne el talum. Allah yubu mome toro pairop mome eneri nu yeplamsileri, mikip nenelamsilul. Nimiri, ‘Ka'ebaukap,’ sembaika babe, ‘Karong,’ sembaika babe andi, ‘Allah yubu amoro ambarelamsinun,’ aro wea ulapmendi, lag phoro ambatto wenelamsululam,” aro Timotius wenelamogti, mome toro pibog.</div>
<div class="iot">Paulusti Timotius sembe mome toro pibogha phendepne lomag wamlange</div>
<div class="io"><span class="bk">1:1-2</span> Paulusti Timotius kibogha</div>
<div class="io"><span class="bk">1:3--2:26</span> Paulusti Timotiusag, “Wana mikip tamendi ulamlulam,” aro wenero ambarogha</div>
<div class="io"><span class="bk">3:1--4:5</span> Paulusti Timotiusag, “Seklelapmenag babe sol wali uro awe tolamlulam,” aro wenero ambarogha</div>
<div class="io"><span class="bk">4:6-18</span> Paulus eldamne wamogne sembe ambarogha</div>
<div class="io"><span class="bk">4:19-22</span> Paulusti mome komobanebag kipsiogha</div>
</div>
</body>
</html>
