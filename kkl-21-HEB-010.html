<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ibrani 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var crossrefs = {
    "X-0": "<div class=\"footnote-p\"><span class=\"xo\">10:7 </span><span class=\"xt\">Sepna 40:7-9</span></div>",
    "X-1": "<div class=\"footnote-p\"><span class=\"xo\">10:13 </span><span class=\"xt\">Sepna 110:1; <span class=\"reflink\"><a href=\"kkl-21-HEB-001.html#v13\">Ibrani 1:13</a></span></span></div>",
    "X-2": "<div class=\"footnote-p\"><span class=\"xo\">10:16 </span><span class=\"xt\">Yeremia 31:33</span></div>",
    "X-3": "<div class=\"footnote-p\"><span class=\"xo\">10:17 </span><span class=\"xt\">Yeremia 31:34</span></div>",
    "X-4": "<div class=\"footnote-p\"><span class=\"xo\">10:27 </span><span class=\"xt\">Bilangan - A'iliroba 11:1; 16:35</span></div>",
    "X-5": "<div class=\"footnote-p\"><span class=\"xo\">10:30 </span><span class=\"xt\">Ulangan - Sariktoba 32:35</span></div>",
    "X-6": "<div class=\"footnote-p\"><span class=\"xo\">10:30 </span><span class=\"xt\">Ulangan - Sariktoba 32:36; Sepna 135:14</span></div>",
    "X-7": "<div class=\"footnote-p\"><span class=\"xo\">10:35-36 </span><span class=\"xt\"><span class=\"reflink\"><a href=\"kkl-23-1PE-001.html#v7\">1 Petrus 1:7</a></span></span></div>",
    "X-8": "<div class=\"footnote-p\"><span class=\"xo\">10:38 </span><span class=\"xt\">Habakuk 2:3-4</span></div>"
};

initFootnotes(crossrefs);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-21-HEB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-20-PHM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-21-HEB-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ibrani&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-21-HEB-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-22-JAS-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nimiri malia uropne ya'ag kom talul,” aro Kristus ik nhonog tebaogha</div></div><a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>Allahri Musa pere agha aruksirop yubu enekona, walinge amik uro yabiropneag tol pina yame sunumna sunuro ambatsiog. Amik uro yabiropneri ulamnepne nenekona, aruksirop yubu enekori uanep kom. Ane sembe sindi samenag pham sapiap kambingap oro Allah sembe palilamekne saog uro amik nimiri babe hengkun taibuka taubuka ulamogha abeneko Allah sembe palilamek. Aghana sop-sop palilamekne toman agha malinge lupto sin poa yingkirop nimi wali nembahinep kom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ot ik nhon sum agha ni komopto wali nembahinep tanena, malinge sinag wamogne ni lupto lambahinep. Lupto lambahinep tanena, sin Allah omeklamek nimiri wanaag, “Malinge uanne tam kom nembal,” aro seneraglamekne wana aingnibahiso. Wana aingnibahiso tanena, nen amik Allah sembe pham poa oro palilamseng kom.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Aghana hengkun taibuka taubuka ulamogha sindi pham sapi yemneap, pham kambing yemneap oro Allah sembe palilamek. Ot pham eneng anekori nimiri malia uropne lupto lanalomnep kom. Ane sembe pham oro palilamekne nenekona, ot sindi malia ulamekne sembe mo el nenelamsiog.<span id="bookmarks3-4"></span></div><span id="bookmarks3-4"></span><a id="v5"></a>
<div class="p"><span class="v">5</span><span class="vsp">&nbsp;</span>Ane sembe Kristus mog so'oag yaogne sembe Allahag lelamog nena,</div>
<div class="q top-spacing">“Nimiri pham oroba paliro tatnepneap, yogne paliro tatnepneap sembe andi, ‘Topsene,’ sembalam kom.</div>
<div class="q2">Aghana nong nhon na sembe andi wero pipnelam.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Nimiri aukag tamnepneap, malia uroba lunuro tatnepneap nimiri an sembe pimnepne nenekori</div>
<div class="q2">andi wana yeng nenelangkel kom.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Tanena nari yubu lelamsingena, ‘Na tane wamnange kembanohom.</div>
<div class="q2">Mome wa'amogtoba nhonag na sembe mome top taog.</div>
<div class="q">Nani Allah, andi yeng senelamlamne, “Ul palamnun,” aro yahi,’ sehi,”</div>
<div class="p">aro lebogne mome top taog.<span class="footnote selectable" id="X-0"><sup>a</sup></span><span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Yubu eneag agha samenag lebog nena, “Nimiri pham oroba paliro tatnepneap, aukag tamnepneap, malia uroba lunuro tatnepneap, nimiri yogne an sembe pimnepneap sembe andi wanaag, ‘Topsene,’ sembalam komba, pimnepne nenekori yeng nenelangkel kom,” seog. Wene seog aghana, Musari arukahiog yubu sunsunum uro nimiri pimnepneog wamla.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Amikag lebog nena, “Na tane wamnange kembanohom. Andi yeng senelamlamne, ‘Ul palamnun,’ aro yahi,” seog. “Phendepne neneko ya'ag sekamlul,” aro samenag nena kom nembaog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allahri seneropne enekoag agha Yesus Kristus eldamneri nong ik nhonog Allah sembe paip tangka tebaogneag agha malinge nunag wamnepne lubatsiogti, nu Allah whingag yanep nimi nembahiog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ni memnang Allah sembe palirop nangdi sop-sop sekel pina, “Yepsinun,” aro samenag lebe aroba oro palilamek saog uro sap sarikto Allah sembe palilamang. Ot lebe aroba oro palilamangne eneri nimiri malia uroba ik nhon babe lupto lanalomnep kom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Aghana Yesusna, el memne ponekori nimiri malia uroba ya'ag uro lupnepne nhonog Allah sembe pibogti, Allah sae sirik sip pulinkiog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pulingkiogti nang-nangaro ulamla kekman Allahri el aisa nenerop nimi eldi yan mombolag pipsilul.<span class="footnote selectable" id="X-1"><sup>b</sup></span><span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nang-nangaro pulingkiogti wamlangena, eldi Allah sembe nhonog pibogne toman agha sin Allah whingag yanep nimi nembamsiog nimi taneko sembe malinge ni ya'ag uro lupto lambahiog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Allah Eldamneri Yame Walingeri tam nene sembe nunag sikne lag nenero ambatsiog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Allahri yubu ambarelamsiog nena,</div>
<div class="q top-spacing">“Amik sum nari sin nimiap yubu nikne nhon</div>
<div class="q2">salag pimnun nena lemnuan,” seogti,</div>
<div class="q3">nu Saelba Uhiropneri yubu lelamogti,</div>
<div class="q">“Nari aruksirop yubu tatsinenge sindi wanaag ambatsineri,</div>
<div class="q2">sindi seneragnangeag mome toro paibatsinun,”</div>
<div class="p">seog.<span class="footnote selectable" id="X-2"><sup>c</sup></span><span id="bookmarks16"></span></div><span id="bookmarks16"></span><a id="v17"></a>
<div class="q-vv top-spacing"><span class="v">17</span><span class="vsp">&nbsp;</span>Apna, “Sindi malia uropneap, sindi irikna philamekneap</div>
<div class="q2">nen whingag nenero seneraglamnun kom,”</div>
<div class="p">seog.<span class="footnote selectable" id="X-3"><sup>d</sup></span><span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene seogpa, tam ni aneko wailag nembatsirop tanena, nimiri malia uroba Allahag lunuro pimnepne nen teko urop kom.<span id="bookmarks18"></span></div>

<div class="s"><div id="s2">Wenehirop yubu ambatsiogha</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Nangkabo, wene Yesusti enengag agha yarebatsiog ina toman nu log kom uro Memneri Memag wa'inep.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Eldamne nongag agha kamag urop ina wendogne ae lom wilniro siliplengerop ag phiro wa'inep ina nu sembe yarebatsiog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Elna nu Allahri ae lom nimi wamap nimi alibag wamlari, memne Allah sembe palirop nimi nubu sirikneri nu yeplamsil.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ane sembe wana sikneag agha elag wana paliropne toman wana khapto wa'alamukap. Nuri wanaag malinge seneraglamubunge eldi lubatsioba, nong whi mag a'aleptaloa saog nimi tabori, Allah whingag yanep.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Eldi salag lero pibogne poneko sikne wamla ane sembe, nuri tiro nang-nangalamapti, lag phoro salelamap yubu eneko mikip uro tipto saelbamukap.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Apna nu mamun seneraghal dalamebe andarina, o'ona senehirop inaap, walinge ul palamnep inaap abenekoag poa yalamsukap.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ot nu mamun winil dalamap nimi nhon-nhondi nu laploa la'alilamang saog uro la'alilamukap kom. Winil dalamapne libukap kom aghana, winip tangto wana mikip nenel dalamukap. Nu Saelba Uhiropne yalul sum peram tanepne ililapmun abeneko nen ma'aro a'un mamun wana mikip nenel dalamlulom.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Sikne saelbamap aghana, nuri wanaag nen, “Sikne laploamnun,” aro seneragtopneag agha tipto malia ulamebe tanena, Allah sembe pimnepne nhondi babe nuri malia uroba lupnepne wamla kom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>“Undop nimiag log nenehinne uro yabilul,” aro seneragnep nena, ot tam ikinne undop nimiag pelengkatsinepne yalul tiog. Allah yubu toraptop nimi harep terop auk nubunge saogneri tehilul.<span class="footnote selectable" id="X-4"><sup>e</sup></span><span id="bookmarks27"></span> <a id="v28"></a><span class="v">28</span><span class="vsp">&nbsp;</span>Samenag nimi etneri Musari arukahiog yubu teba'en nembanba, nimi phenderi to, wilindiri to yubu lelamikti, “Nimi enekori malia uaoba ibobo,” aro yubu ambatsinne toman agha irikna phirop nimi eneko yareag semban koma omnepba tebanep.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Undop pagha tanena, Allah Elmeri Eldamne enengag agha Allahap yubu nikne kaubatsiogti, malinge lupsiogti, nu Allah whingag yanep nimi nembahiog. Undo uaog aghana, Allahag yanep nimi nembaogne nhondi eneng eneko teba'en sembom agha wana yorolamsilne ponekori Yame san tiliplamleri, Allah Elme yan ingisaploa saog uro wail ibarelamle tanena, elag sunsunum uro huanep senelamlom? Musari yubu irikna phirop nimiag ikinne pelengkanep aghana, Yesusti eneng ingisaplorop nimiag Allahri pelengkanepne nen ma'aro ikin sirik wamnepneog wamla.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Tam nene sembe Allahri yubu lebogne poneko nu el wamap. Yubu lelamog nena, “Na mori nimiri malia uropne lunuro opsinun. Tam nene naringe wamla,” seog.<span class="footnote selectable" id="X-5"><sup>f</sup></span> Nen nimi nhondi yubu lelamog nena, “Nu Saelba Uhiropne ponekori nimi eldinge tam karebatsilul,” seog.<span class="footnote selectable" id="X-6"><sup>g</sup></span><span id="bookmarks30"></span> <a id="v31"></a><span class="v">31</span><span class="vsp">&nbsp;</span>Sik yubu lilomna pagha tanena, eba timbom agha Allah kamag uropne ponekori saeag tanepne log sirik wamla.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Samenag a'un alniro tibin warebahinep yubu saelbalumba, ora nimiri a'un, “Seklebaukang,” aro ulamekpa, kilim weanga seklenne maikno wana khapto seklelamlumne seneraglamlulom.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Ik nhon-nhon nimi whingag ora nimiri a'un san tiliplamsiekti, “Seklebaik,” aro ulamsiek. Ora sum yog nimiag undo malia ulamsiekpa, sin seklelamek nimi a'undi ma'alamsilumdi yeplamsilum.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Apna haing sae kaupto kop aeag wamek nimi sembe, “Nangkae,” aro yareag senelamsilum. Ora nimiri a'undinge taluro topsiek nimi sembe babe wana ikin tan koma seneraglamlumdi, “Nuri saeag tanep nena, ya'ag uropne wali sirikne amik tobukap,” aro wana khapto awi senelamlum.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35-36</span><span class="vsp">&nbsp;</span>Ane sembe a'undi wana khapto seneraglamlomne neneko sae liro tobogaheng kom. Wana khapto seneraglamlom nena, kamna nubunge salelamlom.<span class="footnote selectable" id="X-7"><sup>h</sup></span> A'un wana khapto ulapmunneog andarina, Allahri wana yeng seneropne ulapmunneag agha eldi salag pibogne a'undi saeag tatsilul.<span id="bookmarks35-36"></span> <a id="v37"></a><span class="v">37</span><span class="vsp">&nbsp;</span>Tam nene sembe ik we uro wamna komag,</div>
<div class="q top-spacing">“El yanepne poneko ko'o phelekan koma yalul.<span id="bookmarks37"></span></div><span id="bookmarks37"></span><a id="v38"></a>
<div class="q2-vv"><span class="v">38</span><span class="vsp">&nbsp;</span>Nari nimi wana porog nimi enekori na Allahag sikne aro wana paliropneag agha kamag ua ulamlul.</div>
<div class="q">Apna el wail ibare agha saombale tanena,</div>
<div class="q2">nari wana yeng nembanelul kom,”</div>
<div class="p">seog. <span class="footnote selectable" id="X-8"><sup>i</sup></span><span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Aghana nuna, wail ibare agha saombanep nimi loba nembahilul nimi wamap kom. Nu wana khapto elag wana palilamap nimi wamap andarina, kamag uropne ya'ag uro nunag wamlul.<span id="bookmarks39"></span></div>
</div>
</body>
</html>
