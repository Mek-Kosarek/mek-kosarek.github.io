<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">12:15 </span><span class=\"fq\">Sion wamlom nimi nari kelme saog wamlom </span><span class=\"ft\">“Sion” aneko as Yerusalem peramag yim nhon si wamla. “Sion” alamek tanena, as Yerusalem sembe lebek sembanep.</span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-06-JHN-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Kel nhondi Yesusag song wali mag ikto pelaghaogha</div></div>
<div class="r"><div id="r1">(<span class="reflink"><a href="kkl-03-MAT-026.html#v6">Matius 26:6-13</a></span>; <span class="reflink"><a href="kkl-04-MRK-014.html#v3">Markus 14:3-9</a></span>)</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Wameka aneko, “Ik no'opbare wameberi, Paskah sum seneragto ul palamukap,” aro wamek sum enekoag Yesus as Betania piog. As Betania anekona, Lazarus el teptoba agha kamag nembaogne poneko wamoghag Yesus piog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Yesus nunag yal,” senenne sembe, sindi el toro pibekpa, Martari kwaneng yoro yeplamsiog. Sin Yesusap pulingkina kwaneng nikag telamekne nhon Lazarus babe wamog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yesusap kwaneng nhon telamekpa, Maria kel enekori mag song walinge kelang purunne nhon payaog. Payaog nena, kamna kaptoba alikin sirik uro toropne nongag pelagtop mag song walinge payaogti, Yesusti yan sangag ikto pelagto eldi usog hong agha lubog. Ikto pelaghaogpa, mag song walinge enekori song ae lom eneko to'op taog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Undo uaog aghana, Yesusti yubu ka'ero neleptopne nhon Yudas Iskariotne Yesus pan khebanepne nenekori yubu lelamogti,<span id="bookmarks4"></span> <a id="v5"></a><span class="v">5</span><span class="vsp">&nbsp;</span>“Song wali mag enena, nimiri hengkun nhon awe welamnaba, kamna elag tatnepneag saog uro kamna kapto tomnep mag wamla. Kel eneri nimiag kamna kapto topsori, nimi saeagha orog nimiag tatsinep. Wene ualne sa'a sembe ual?” aro wabaog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Eldi wene seog nena, “Nimi saeagha orogne tatsisene,” aro lebog kom aghana, el haogha toropne wamogti, “Topsene,” aro lebog. Eldi haogha tomnep nena, nimiri yepsinne tatsiroba eldi saeag nenelamekpa, paia unne wamog aghana, haogha toro telamog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Aghana Yesusti yubu lelamogti, “Kel eneri ualne lipsut. Na tebaneba so'oag siknukangne sembe ual.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimi saeagha orog nimina, a'unap sop-sop ua ulamukang aghana, na sop-sop a'unap wamnun kom,” seog.<span id="bookmarks8"></span></div>

<div class="s"><div id="s2">“Lazarus obukap” aro yubu saekag lebeka</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yahudi nimi maiknori ka'elamekpa, “Yesus as Betania wamla,” seeka ka'ebaekti, Betania aneko piek. Piek nena, Yesus aghabog kemel piek kom aghana, eldi nimi teptoba agha kamag nembaogne poneko babe, “Lazarus kembaukap,” aro piek.<span id="bookmarks9"></span> <a id="v10"></a><span class="v">10-11</span><span class="vsp">&nbsp;</span>Ot Lazarus poneko sembena, Yesusti el kamag nembaogha sembe nimi maiknori Yahudi nimi nubu nang lilobi agha Yesusag sikne aro seneraglamek. Ane sembe, memnang Allah sembe palirop nang sikini yabori, “Lazarus babe obukap,” sembaek.<span id="bookmarks10-11"></span></div>

<div class="s"><div id="s3">Yesus nimiri kiplamekne toman agha as Yerusalem wa'iogha</div></div>
<div class="r"><div id="r2">(<span class="reflink"><a href="kkl-03-MAT-021.html#v1">Matius 21:1-11</a></span>; <span class="reflink"><a href="kkl-04-MRK-011.html#v1">Markus 11:1-11</a></span>; <span class="reflink"><a href="kkl-05-LUK-019.html#v28">Lukas 19:28-40</a></span>)</div></div><span id="bookmarks10-11"></span><a id="v12"></a>
<div class="p"><span class="v">12</span><span class="vsp">&nbsp;</span>Yahudi nimiri ik nubu sum Paskah ul pinepne sembe nimi maikno as Yerusalem yingkina wamekti ka'elamekpa, “Yesus ‘Yerusalem pinun,’ aro ulamlari, inaag yalamla,” alameka ka'ebaek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ka'ebaekti tol ko ma'alap tobekti, Yesus yalamnep inaag la'iniro sekel ingkina yubu mikip uro kiplamekti,</div>
<div class="q top-spacing">“Nu Taulba Uhiropne kiplamsut!</div>
<div class="q2">Nu Saelba Uhiropneri poglaba, el siag kekhaekto yalamlange poneko</div>
<div class="q2">nu Israel nimi sembe yubu sia lenne paliag uropne omeklamsut!”</div>
<div class="p">aro haum aro kiplamek.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Yesus pham keledai me nhon ibogti, pham alibag waelbaogti pulingkiog. Pham alibag pulingkiogha aneko Allahri yubu mome toro pairopneag sunsunum uro taog nena,<span id="bookmarks14"></span></div><span id="bookmarks14"></span><a id="v15"></a>
<div class="q-vv top-spacing"><span class="v">15</span><span class="vsp">&nbsp;</span>“A'un Sion wamlom nimi nari kelme saog wamlom<span class="footnote selectable" id="F-0"><sup>a</sup></span> nimi log sembaheng kom!</div>
<div class="q2">A'un sembe yubu sia lenne poneko a'unag yalamlange kembahut!</div>
<div class="q2">Pham keledai me nhon alibag pukamlari yalamla,”</div>
<div class="p">aro mome toro pibog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Undo Allah yubu sunsunum uro yabalamogne sembe Yesusti yubu ka'ero neleplamek nimi tanekori samenag olog seneragamek kom. Ot Yesus amik tebaogti, kamag tangom agha paliag taog taneogna, sindi babe seneraghek. Amik sum el taek nena, “Ni uro yabalamogne neneko Allahri yubu tiptopneri anamag mome toro pibogpa, amik sum elag undo unuaek,” aro amik sum el taek.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Sum eneko longoro kiplamek nimi nusamag wamek nimina, samenag Yesusti Lazarus kamag nembaog sum elap nhon wamekti ibek. Sin nimi tanekori ora nimi sikne lag nenero ambarelamsiekti, “Lazarus tebaoba, kirik lomag wirikil piong aghana Yesusti elag, ‘Lambae,’ aro yobonge toman agha kamag nembao. Kamag nembaoba, lambaoa ibobo,” aro ambarelamsiek.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>“Yesusti Allah mikibari uanepne kekneba nene uao,” alameka ka'ebaekne sembe nimi maikno, “El kemel pukap,” aro elag longoro yalamek.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ane sembe Farisi nimiri sin mamun yubu lelamekti, “Kembamsut! Wene ulamapneri nundam nimi yebel dalamap kom. Mog so'oag nimi ni elag nelepto nunag agha lanalamang,” aro wene alamek.<span id="bookmarks19"></span></div>

<div class="s"><div id="s4">Yunani nimi nhon-nhondi, “Yesusap haiptahabe,” aro elameka</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Sin waelbaek nimi, “Ik nubu sum Paskah ulameberi, Allah omeklamukap,” aro wamek nimi nusamag nimina, Yunani nimi etpare babe waelbaek.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Waelbaekti Filipus ibek. Filipus Galilea so'oag wamogne as Betsaidange ponekoag yingkina mololamekti, “Nai, nu Yesusap haiptahabe senelamap,” aro molbaek.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro molbaekpa, Filipusti yubu eneko poa lebogti, Andreas ambarel piog. Ambarogpa sin phenderi yubu eneko poa leptekti, Yesusag ambattek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ambattekpa ka'ebaogti Yesusti sin phendeag ambarelamsiogti, “Wene na mog so'oag nimi tangtopne paliag nembaneika wene uro yabinual.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nari yubu sikne agha ambatnuahin. Gandum wana nhon tebanep kom tanena, nhonog wamnep. Aghana gandum wana nhon so'oag togna agha tebale taneogna, pongkaleri maikno yabinep.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Eldamne kamag wamnepne o'omne senerop nimiri kamag uro unne neneko loba nenelamla. Apna eldamne mog so'o eneag kamag wamnepne o'omne senerop kom nimina, kamag uro unne elag wamlange amik ka'eseptan koma ya'ag uro elag wamlul.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nimi etne na sembe, ‘Yeplamnun,’ sembale tanena, nanag neleplamnelul. Apna na wamneag aneko na arukna yepnerop nimi eneko babe wamlul. Na yeplamnele nimi eneko sembe na Naniri el kipto kamna tatlul,” aro ambatsiog.<span id="bookmarks26"></span></div>

<div class="s"><div id="s5">Yesus el tebanepne sembe ambatsiogha</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Yesusti nen tipto yubu lelamogti, “Wene na wana samsamolamnelba, nari sa'a yubu agha lemnep? Nari Naniag, ‘Nanag uro yabilulne nene angkitlulam,’ anne babe sunsunum kom. Aghana na yahingena, nanag uro yabinep ko'o ene, ‘Uro yabilul,’ aro yahi.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nai, andi si nubunge paliag uropne lag nembalulam,” seog.</div>
<div class="p">Wene seogpa, imag agha yubu lelamogti, “Nari si nubunge paliag wamlange lag nembanoba, nen babe lag nembanun,” alamogha ka'ebaog.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nimi maikno taneko wamek nimiri babe yubu wene alamog yubu lilim eneko ka'ebaek. Ka'ebaekti sindi yubu lelamekti, “Limang yubu agha lepla,” alamek. Aghana nenneri lelamekti, “Limang yubu kom. Allah arukna imagne malaikatti elag yubu lepla,” alamek.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Sindi wene alamekpa, Yesusti sinag yubu lelamogti, “Yubu lilim ka'ebalomne ene na sembe lepla kom aghana, a'un el talulom aro lepla.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Wene wamap ko'o enena, mog so'oag nimiri ul piropne sembe tam karebanepne wamla. Mog so'oag nimi saelbamsil phia neneko Allahri wene luknuro yag lambalul.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Na mog so'o eneag agha alikinag nembaneik tanena, nari nimi niag, ‘Nanag yalulom,’ aro kiliro yoplamsinun,” seog.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Eldi wene, “Alikinag nembanukang,” seog nena, nimiri el kalag sipto omnaba, tebanepne sembe lebog.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wene seogpa, nimi maikno longolamek nimi tanekori elag samoro yubu lelamekti, “Allahri aruksirop yubu lelamlonga ka'eamapne sunsunum uro Kristus ponekona, ‘Ya'ag wamlul,’ alamonga ka'eamap. Undop pagha tanena andi, ‘Mog so'oag nimi tangtopne poneko alikinag nembanepneog wamla,’ selamne neneko sa'ange agha leplam? ‘Mog so'oag nimi tangtopne,’ selamne poneko etne sembe leplam?” aro haibaek.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene aro haibaekpa Yesusti, “Ae tibin aneko a'unag warerop ko'o we koma wamnual. Nimi inibinag yabirop nimi eneko, ‘Tala pinun?’ aro ina erop. Ane sembe ae tibin aneko a'unag wene warelamlange abeneko a'undi, ‘Inibinne nenekori nunag niknibahileag,’ aro yabalamlulom.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Tibin a'unag wareropne abeneko tibin anekoag sikne aro wana palilamlulom andarina, a'unag tibin wareropne neneri a'un Allah elmabo nembahilul,” aro ambatsiog.</div>
<div class="p">Yesusti wene seogti, el la'imbom agha anekoa piogti, “Sin whingag wamnun kom,” aro tognop taog.<span id="bookmarks36"></span></div>

<div class="s"><div id="s6">Yahudi nimiri sik senelamek komne</div></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Yesusti samenag Allah mikibari uanepne kekneba maikno sindi whingag agha ulamog aghana, sindi elag sikne aro seneraglamek kom.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Sindi sik senelamek komne uro yabinep andarina, Allahri yubu silimu tiptopne Yesayari samenag mome toro pibog yubu sunup tanep. Eldi samenag mome toro pibog yubuna,</div>
<div class="q top-spacing">“Nai, nu Saelba Uhiropne, nuri ambatsibo yubu sikne aro seneragtop nimi nhon babe wamla te?</div>
<div class="q2">Apna nu Saelba Uhiropneri sae mikipne neneko andi nimiag lag nembatsiom kom te?”</div>
<div class="p">aro mome toro samenag pibog.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Ane sembe sindi sikne aro seneragnep kom uro wamek. Nen nhon babe Yesayari tam nene sembe mome toro pibog nena,<span id="bookmarks39"></span></div><span id="bookmarks39"></span><a id="v40"></a>
<div class="q-vv top-spacing"><span class="v">40</span><span class="vsp">&nbsp;</span>“Allahrina, ‘Nanag samoro yahengpa, wali nembahisene,’ seog aghana,</div>
<div class="q2">eldi sindi haing ulopsiori, sindi wana kas nenelopsio.</div>
<div class="q">Andarina sindi haingdi imnepne babe,</div>
<div class="q2">wanaag seneragnepne babe orogti,</div>
<div class="q2">elag samoro yanep kom,”</div>
<div class="p">aro Yesayari mome toro pibog.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Wene seog nena, Yesus amik paliag nenero kipnepne Yesayari ibogti, Yesus mog so'o eneag anam mangap tan komag el sembe lebog.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42-43</span><span class="vsp">&nbsp;</span>Undop aghana, Yahudi nimi maiknori babe, sin nubu nang nhon-nhondi babe Yesusag sikne aro seneraglamek. Ot sin nimi maiknori Allahri paliag nenero kipsinepne semban koma, “Nimiri na paliag nenero kipnukang,” senenne agha o'omne nenelamek. Ane sembe Farisi nimi sembe sin logti, “Allah omekto winirop aeag agha na yag lambaneikag,” aro nimi maikno tanekori Yesusag sik senelamekne lag phoro lelamek kom.<span id="bookmarks42-43"></span></div>

<div class="s"><div id="s7">Yesusti ambarelamsiog yubu toman agha tam karebatsilula</div></div><span id="bookmarks42-43"></span><a id="v44"></a>
<div class="p"><span class="v">44</span><span class="vsp">&nbsp;</span>Yesusti nen yubu mikip uro ambarelamsiogti, “Nanag sikne aro seneragtop nimi eneko nanag mo sikne aro seneragtop kom aghana, na pogneogne ponekoag sikne aro seneraglamla.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Nimi enekori na kemelamnelne toman agha na pogneogne poneko babe ililamla.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Na mog so'oag yahingena, ‘Tibin warebahinun,’ aro yahi andarina, nanag sikne aro seneragtop nimi ni inibinag wamukang kom.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Nimi nhondina, nari ambarelamsin yubu ene ka'ebi agha saelban koma wamnep. Na mog so'oag nimiag, ‘Tam karepto pelengkatsinun,’ aro yahi kom aghana, ‘Mog so'oag nimi taulbahinun,’ aro yahi. Ane sembe nari yubu saelban koma wamnep nimi enekoag tam karepto pelengelamsin kom.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Nari yubu saelban koma wa'epto epnele nimi eneko sembe elag tam karepto pelengkimnepne nhon wamla. Nari lelamna yubu eneri nimi eneko sembe ik komopnag sum tam karebaleri, elag pelengkiplul.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Nari wanaag senenne agha yubu mo ambatsin kom aghana, na Naniri pogneogne ponekori arukamneogne agha ambarelamsin. Eldi nanag, ‘Yubu ene agha lepmendi, undop yubu agha ambatsululam,’ aro ambarelamneog.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Apna na el wamnangena, eldi aruksirop yubu eneko nimi ya'ag uro kamag nenehinne wamla. Ane sembe nari lelamna yubu eneko ot Naniri nanag ambareamneo yubu sunsunum uro lelamna,” aro Yesusti ambatsiog.<span id="bookmarks50"></span></div>
</div>
</body>
</html>
