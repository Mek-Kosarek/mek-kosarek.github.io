<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Roma 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">10:6 </span><span class=\"ft\">Paulusti Musari yubu tagto pibog yubu neneag ambarelamsiog nena, Allah el mori uanepne a'undi wanaag agha, “ ‘Uanun,’ aro seneragseng kom,” aro tibin nenero ambatsiog.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-08-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Roma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-08-ROM-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-1CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>Nangkabo, nari sop-sop Allahag mololamnange, “Israel nimi taulbahilulam,” aro molbarelamsin. Allahri Israel nimi ni taulbahiso tanena, wana yeng maikno uanoho.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Sin Israel nimi tanekori, “Allah sembe sol wali uro awe topsebe,” aro ulamangne sembe nari sikne lag nenero ambatsinep nena, “Wanaag agha ulamang,” alamna. Ot sindi ul palamangne ni wali uro seneragtopne agha ulamang kom.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Sin ekonne nenena, sindam nimiri, “Wana porog nimi nenep tahabe,” aro ul palamang. Undo ul palamang aghana, Allahri aruksirop yubu ni kaupto wamlange sirikagne Kristus wamla. Elag wana palirop nimi ni Allahri wana porog nimi nenelamsil. Allahri wana porog nimi nenehiropne sembe Israel nimi taneko ekondi, saelbamang komdi, “Nu mori wana porog nimi nenep tahabe,” aro ulamang.<span id="bookmarks3-4"></span></div>

<div class="s"><div id="s1">Kristusag wana palirop nimi wana porog nembahinepne sembe ambatsiogha</div></div><span id="bookmarks3-4"></span><a id="v5"></a>
<div class="p"><span class="v">5</span><span class="vsp">&nbsp;</span>Aruksirop yubu ul piropne agha wana porog nimi nenep tangtopne sembe, Musa ponekori mome toro palilamogti, “Nimi etneri aruksirop yubu nene saelba ul palamla tanena, ul piropne neneag agha kamag wamlul,” aro mome toro pibog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Wene aro mome toro pibog aghana, Kristus ponekoag wana paliropba, wana porog nimi nenelamsilne sembe mome toro pibog. Mome toro pibog nena, “Andi wanaag, ‘Etne imag waelbalul,’ aro seneragseng kom,” aro mome toro pibog. Musari yubu ene mome toro pibog aghana likiptop nena, “ ‘Imag waelbaneri, Kristus poa mog so'oag kulukul ingkinun,’ aro seneragseng kom,” aro mome toro pibog.<span class="footnote selectable" id="F-0"><sup>a</sup></span><span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nen mome toro pibogti, “Andi wanaag, ‘Etne selengaag kulukul pilul?’ aro seneragseng kom,” aro mome toro pibog. Musari mome toro pibogne nene likiptop nena, “‘Teptop nimiag agha el Kristus kamag nenero epnun,’ aro seneragseng kom,” aro mome toro pibog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>“Undo seneragseng kom,” aro mome toro pibog tanena, Allahag wana paliropba wana porogne nenelamsil nimi tanekori welaro seneragnep? Musari mome toro pibogne wamlange ane. “Yubu ene an peramag wamlari, andi pamag babe, andi wanaag babe ulangkel,” aro Musari mome toro pibog. Musari yubu ene mome toro pibogne ambarelamsiapti, “Yubu nene sikne aro seneraglamlulom,” aro ambarelamsiap.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>“Pamag babe, wanaag babe,” seogne anena tibin nembatnuahin. A'undi, “Allahri Yesus teptop nimiag agha kamag nembaog,” aro elag wana palilapmundi, “Yesus nu Saelba Uhiropne wamla,” aro pamag agha lag phoro lelapmun tanena, Allahri a'un taulbahilul.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Wanaag anekona, nimiri wana paliro sikne aro seneragnep andarina, Allahri wana porog nimi nembahinep. Pamag agha nimiri yubu nikne lag phoro lemnep andarina, Allahri nimi eneko taulbahinep.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tam nene sembe Allah Yubuag mome toro pairopne nhon wamlangena, “Nimi etneri elag sikne aro wana palilamle tanena, ali talul kom,” aro mome toro pibog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Tam nene sembe, Yahudi sisa nimi a'erop, Yunani nimi sisa a'erop kom. Yahudi sisa nimi sembe babe, nimi sisa yogne sembe babe, nimi etneri elag sikne aro wana palilamle tanena, ali talul kom. Nu Saelba Uhiropne nhonogneri ni Saelba Ulamsil. Nimi etneri elag engero yoplamla tanena, sin nimi tanekoag nubu uro tarelamsil.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Tam nene sembe samenag mome toro palilamogti, “Nimi etneri nu Saelba Uhiropne ponekoag si lero yoplamseng tanena, sin ni taneko taulbahilul,” aro mome toro pibog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene, “Yopsut,” aro mome toro pibog aghana, nimiri anam elag wana palirop kom tanena elag, “Yepne!” aro yopnep kom. Aghana el sembe anam ka'eamna kom tanena, nimiri elag sikne aro wana pimnep kom. Aghana ora nimiri anam yubu ambarel ingkihirop kom tanena, nimiri yubu ene ka'ebanep kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Aghana nimi anam wepto pogna komag pagha tanena, nimiri ambarel ingkihinep kom. Tam nene sembe Allah yubuag mome toro pibogne nhon wamlange, “Sindi yubu walinge ambarel ingkihirop nimiri yan ingil ingkihiropne wali kemerop,” aro mome toro pibog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene aro mome toro pibog aghana, Israel nimi ni tanekori yubu walinge ambarel ingkihirop yubu eneko ka'ero saelbamang kom. Allahri yubu silimu tiptopne Yesaya ponekori nen mome toro palilamogti, “Nai, nu Saelba Uhiropne, nuri ambatsibo yubu sikne aro seneragtop nimi nhon babe wamla te?” aro mome toro pibog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ane sembe, Kristus yubu ambatsiropne pere agha nimiri yubu sikne ene ka'ebanep. Tanena Kristus yubu nene ka'eropne pere agha nimiri elag sikne aro wana pimnep.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Undop pagha tanena, nimiri sembanep nena, “Israel nimiri yubu ene aori ka'ebaek kom te?” aro haibanep. Undo kom. Ot sik Israel nimi aori ka'ebaek. Israel nimi agha sepna siptop nimi nhondi samenag mome toro pibog nena ane.</div>
<div class="q top-spacing">“Sindi yubu lilim lambaekne sabo taog.</div>
<div class="q2">Apna sindi yubuna tala-tala ambatto pabahiek,”</div>
<div class="p">aro mome toro pibog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Aghana nimiri sembanep nena, “Yubu ene Israel nimi ekon te?” sembanep. El wamnepneog. Samenag ka'ebaek nena, Musa ponekori Allah yubu tipto Israel nimi ambarelamsiogti,</div>
<div class="q top-spacing">“Weag urop nimi na sembe ekon aghana, nari sinag uanunne sembe wana yo talulom.</div>
<div class="q2">Na Allahap sin Yahudi sisa kom nimiap nimi lom nenep tangtop kom aghana, sin nimi tanekoag uanunne sembe a'undi, ‘Nuringe mo wamso,’ aro mon sek uahilul,”</div>
<div class="p">aro Musari ambatsiog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Weag urop nimi eneko sembe amik Yesaya ponekori babe log kom uro Allah yubu silimu tipto ambarelamsiogti,</div>
<div class="q top-spacing">“Na Allah wamnange sembe, ‘El tahabe,’ senerop kom nimi wamang aghana, sinag na wamnange sembe el nembahin.</div>
<div class="q2">Sin nimi tanekori na ero tongonerop kom aghana, sinag lag neneptan,”</div>
<div class="p">aro Allah yubu silimu tipto ambatsiog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro ambatsiog aghana, Israel nimi sembe Allah yubu tipto ambarelamsiogti,</div>
<div class="q top-spacing">“Lukun yo'obi inipnag babe, ‘Sae tiptahabe,’ aro sae nginiklamna aghana,</div>
<div class="q2">nimi tanekori nari yubu ingisaplamangdi toraplamneang,”</div>
<div class="p">seog.<span id="bookmarks21"></span></div>
</div>
</body>
</html>
