<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Markus 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">13:3 </span><span class=\"ft\">Yim Zaitun ane, kal wana maurop kal zaitun maikno merobag aro yim Zaitun si engero yabiog.</span></div>",
    "F-1": "<div class=\"footnote-p\"><span class=\"fr\">13:30 </span><span class=\"ft\">Yunani yubuag mome toro pibogne kembi agha, seneragna phende lag tanep. Nimi nhondi, “ ‘Nimi wamang nimi anam teban komag uro yabilul,’ aro lerop,” sembanep. Nhonna, “ ‘Yahudi nimi ni orog tan komag uro yabilul,’ aro lerop,” sembanep.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-04-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MAT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-MRK-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Markus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='kkl-04-MRK-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-LUK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri Mem Ae kwerekanepne sembe Yesusti ambatsiogha</div></div>
<div class="r"><div id="r1">(<span class="reflink"><a href="kkl-03-MAT-024.html#v1">Matius 24:1-14</a></span>; <span class="reflink"><a href="kkl-05-LUK-021.html#v5">Lukas 21:5-19</a></span>)</div></div><a id="v1"></a>
<div class="m">
<div class="c-drop">13</div> <span class="v">1</span><span class="vsp">&nbsp;</span>Yesusap eldi yubu ka'ero neleptop nangap Allahri Mem Ae nubunge laplobi agha palamekti, eldi yubu ka'ero neleptopne nhondi, “Nai, yubu amohiropne, Allahri Mem Ae aram ane kembamen! Nubu kirik walingeag agha Allahri Mem Ae sopso waelbaeka tani kemerop sirik,” seog.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Wene seogpa Yesusti, “Ae sopso alikinag waelbaeka tani ni wamlange a'undi tiwalengkalom te? Amik sum ae sopso waelbaeka tani nimiri ni kwerekto yamolobikpa, kirik pairo poa waelbaek kirik tani agha nhon babe nen sorobag sekamlul kom,” seog. <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene seogti, Yesusap eldi yubu ka'ero neleptop nangap Zaitun yimag<span class="footnote selectable" id="F-0"><sup>a</sup></span> yingkiekti, Yesus Allahri Mem Ae nubunge whingag sip tibogto pukamog. Pukamogpa eldi yubu ka'ero neleptop nang tombare Petrusap, Yakobusap, Yohanesap, Andreasapti, “Yesusap mo yubu lebukap,” aro Yesusag yaek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yaekti mololamekti, “Nai, andi usa leplamne neneko etsum agha uro yabilul? Kekneba huropne agha lag taleba, ‘Wene sunsunupto komobanual,’ sembaukap?” aro eldi yubu ka'ero neleptop nang tombare abenekori Yesusag haibaek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5-6</span><span class="vsp">&nbsp;</span>Wene aro haibaekpa, Yesusti sinag samoro alniro ambarelamsiogti, “A'un haing whi uro wapmundi, ‘Nimiri orolenange nunag ambatsiikag,’ aro yae up tangkamlulom. Allahri samenag na wepto pogneogpa yahi. Aghana amik sum nimi maiknori orolena yubu lero yalamikti, a'ero-a'ero lelamikti, ‘Allahri nan agha, “Saelbamsululam,” aro wepto pogneoba yan,’ aro yalamukang. Sindi orolenange lelamikne sembe nimi maiknori sik sembaukang aghana, a'undi sik sembahiseng kom.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>A'undi ka'elapmunba, nimiri mog so'o aneag babe, weag urop mog so'oag babe mal talamikne sembe lelamikpa, ka'elapmun tanena, wanaag samsamoro log sembaheng kom. Mal talamikne ane sik uro yabilul aghana, wene wamap ko'o komobanep sum olog anam uro yabinep kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yubu sia leropne as nhonap nhonap aisa nenep tangto mal talamikpa, nubu mog so'o nhonap mog so'o nhonap nimi teng-tengne mal talamukang. Mal talamikpa, mog so'o tala-tala sa'uma pot-porolamleba, kwaneng yo maikno walelamlul. Uro yabilul aghana, ‘Allahri tam karepto ikinne pairop sum komobanual,’ sembaheng kom. Allahri tam kareptop sum lag tanepne sembe sunumnana undo. Me anam mangap tan komag ilin alniro maghan telamnari, maghan sapto nubu tang-tang seklelamna tanena, ‘Me mangkanuan,’ sembanep. Ane saog uro, nari ambatsin yubu eneko sunsunum uro uro yabalamlenge abeneko pere a'undi, ‘Wene komoptop sum uro yabinual,’ aro alniro seneragnep.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Aghana sum eneko anam lag tan komag a'un haing whi uro wamlulom! A'undi nanag neleplamnelomne sembe nimiri a'un salero, ‘Luknubahukap,’ aro Yahudi nimi sembe tam kareptop nangag a'un pabalamsiikti, Yahudi nimi poloro Allah yubu lero winirop aeag olamsukang. A'un salelamsiikti, nimi mog so'o saelba uhirop nang gubernurap yubu sia lerop nangap sikin whingag pabalamsukang. Sin whingag a'undi na Yesus sembe, ‘Undo-undo wamori, ulamoba ibobo,’ aro sikne ambarelamsululom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Komobanep sum eneko anam uro yabin komag, Allah yubu walinge nene mog so'oag tala-tala urop nimi sisa niag ambatsinepneog wamla.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yubu walinge ambarelamsimunba, nimiri a'un haing sae kaupto tam kemero kareptobag pabahukang. Tam kemero kareptop nimi whingag pabahiik tanena, ‘Sa'a senun,’ aro log sembaheng kom. Sin whingag wapmunag abeneko pere Allah Eldamne Yame Walingeri a'unag, ‘Undo-undo leplulom,’ aro el nembahilul. A'undi yubu lelapmunne a'undam nimiri yubu leplulom kom aghana, Allah Yame Walingeri a'unag Allahri senenne sunsunum uro amolamsilul. Ane sembe log semban koma Allah Yame Walingeri a'unag amolamsilenge sunsunum uro lelamlulom.<span id="bookmarks11"></span> <a id="v12"></a><span class="v">12-13</span><span class="vsp">&nbsp;</span>Nanag neleptop nimi sembe ora nimiri karong seikti, ilipsaeap eldoapti, ‘Nangkae,’ semban koma pan khelamsiikpa opsukang. Iliri babe elme sembe, ‘Name,’ semban koma ora nimiri saeag nenero pan khelamsukang. Nimiri sikini sikinin babe pan khelamsiikpa opsukang. A'un nanag nelepto nari siag kekhaekto wamlomne sembe nimi niri a'un hausag sembahukang. Hausag sembahukang aghana, nimi etneri wana khapto ulamleri, komobalul tanena, Imagneri nimi eneko taluro wali nembalul,” aro Yesusti eldi yubu ka'ero neleptop nang tombare tanekoag ambatsiog.<span id="bookmarks12-13"></span></div>

<div class="s"><div id="s2">Yahudi nimi amik seklebaukangne sembe Yesusti ambatsiogha</div></div>
<div class="r"><div id="r2">(<span class="reflink"><a href="kkl-03-MAT-024.html#v15">Matius 24:15-28</a></span>; <span class="reflink"><a href="kkl-05-LUK-021.html#v20">Lukas 21:20-24</a></span>)</div></div><span id="bookmarks12-13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene seogti, Yesusti nen ambarelamsiogti, “Ik nhon sum malia nhon Allahri, ‘Song mali,’ senenne Allahri Mem Ae lomag wa'ina sekamleri, Mem Ae aneko mali nembalul. Mali nembaleba, Allahri Eldi Mem Ae sembe karong aro laplobi agha pileba, nimiri babe laplobi agha pukang,” aro Yesusti ambatsiog.</div>
<div class="p">(A'undi mome nene kemelamlom nimiri wali uro seneraglapmun tanena Yesusti, “Malia,” seogne nene, “Tam huropne sembe lebog,” aro wana hekahilul).</div>
<div class="p">Yesusti eldi yubu ka'ero neleptop nangag tipto ambarelamsiogti, “Malia aneko Allahri Mem Aeag wa'ina sekamle sum eneko mog so'o Yudea wamik nimi merero tognop tangto yimag pukang.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Sum eneko nimi nhon eldi ae imaghag  waelbamle nimi elem uro kulukaleri, ae lomag wamlea, ‘Tomnun,’ aro ae lomag wa'in koma elem-elem merero yimag pilul.</div>
<div class="p"><span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimi aweag wamle nimi eldi ag nongag enektoba kwiripto piplea samoro tol pin koma merero yimag pilul.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Undo uro yabalamle sum eneko sin memon wamsile kelaboap, me maum tinil tolamik kelaboap, sin merero panne ikin sirikti, seklenne seklebaukang.<span id="bookmarks17"></span> <a id="v18"></a><span class="v">18-19</span><span class="vsp">&nbsp;</span>Ko'o neneag wamik nimi maiknoro seklebaukang. Undo uro yabalamleba, seklebaukang nena, Allahri samenag mog so'o sumbaog sumag agha nimi seklelameka kekman, wene babe seklelamang aghana, undo uro yabileba, ikin uro seklebaukangne sunsunum uro kom. Undo uro yabileba seklelamikpa, amik wamukang nimi babe seklebanep aghana, undo saog uro nen seklelamukang kom. Ot ko'o neneag wamik nimi agha undo seklebaukang. Ane sembe ni undo uro yabalamlulne sembe Allahag mololapmundi, ‘Nu elem uro panne eraruk wamleagti, mag telamle liag uro yabilul kom,’ aro molona mololamlulom.<span id="bookmarks18-19"></span> <a id="v20"></a><span class="v">20</span><span class="vsp">&nbsp;</span>Nu Saelba Uhiropne ponekori sin ikin seklebaukang ko'o aneko peram nembaho komba, nimi ni tebanep. Aghana anam uro yabin komag sin, ‘Na mabo taukang,’ aro wepsiog nimi sembe, ‘Ko'o ane peram nembanun,’ aro karebaogti, peram nembalul.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Sum eneko nimiri a'unag yubu ambarelamsindi, ‘Kembahut! Allahri wepto poghogne Kristus yaldi, ane wamla,’ senep. Nimi orangeri babe, ‘Kembahut! Ano wamla,’ senep. Undo yubu lelamseng tanena, a'undi sinag sik sembaheng kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nimi maiknori lero yalamikti nenneri, ‘Na Allahri wepto pogneoba, na Kristus yan,’ aro orolena ambarelamsukang. Nenneri, ‘Na Allah yubu silimu tiptopneri lelamna,’ aro orolena ambarelamsukang. Orolena ambarelamsiikti, ‘Yaghe,’ senenne kekneba ulamukang. Undo unulamikne toman agha nimi maikno haing kunulamsukang. Haing kunuhiro orolena leropne nene nimi maiknori sik sembanep aghana, Allahri yog nimi, ‘Namabo taukang,’ aro wepsirop nimi wamikpa, kekneba ulamikne neneri Allahri wepsirop nimi taneko haing kumbahinep kom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nari wene a'unag ambatsinne nene anam uro yabin komag ni uro yabinepne sembe ambatsin. Ane sembe haing whi uro wamlulom,” aro Yesusti eldi yubu ka'ero neleptop nang tombare abenekoag ambatsiog.<span id="bookmarks23"></span></div>

<div class="s"><div id="s3">Yesus eldamne nen mog so'oag yalulne sembe ambatsiogha</div></div>
<div class="r"><div id="r3">(<span class="reflink"><a href="kkl-03-MAT-024.html#v29">Matius 24:29-31</a></span>; <span class="reflink"><a href="kkl-05-LUK-021.html#v25">Lukas 21:25-28</a></span>)</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene aro ambatsiogti, Yesusti nen tipto ambarelamsiogti, “Ikin seklelamik ko'o eneko uro yabileba, amik nen uro yabilul nena, Allah yubu samenag mome toro pibogne sunsunum uro uro yabilul. Samenag Allah yubu silimu tiptopne nhondi amik uro yabilulne sembe mome toro palilamogti,</div>
<div class="q top-spacing">‘Heng babe tingkale komba, wal babe tingkalul kom.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Imberea babe lulupna agha imag agha tinilamikpa,</div>
<div class="q2">imagnang mikipne babe lologahilul,’</div>
<div class="p">aro mome toro pibog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Undo uro yabile tanena, na mog so'oag nimi tahinge toa nusam toman nen samoro yanun. Yalamne sum eneko Imagne ponekori mikip phelektopne pere agha imang wareroba nanag wamleba, mog so'oag wamik nimiri na tiboghanukang.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Imang warero mikipneag agha yaneri, nari Allah arukna imagnang malaikat poglamsineri, ‘Nari wepsirop nimi mog so'o im tiptobag so'o tiptobag wamang nimi ni poloro wimbahilulom,’ aro pogsinun,” aro Yesusti ambatsiog.<span id="bookmarks27"></span></div>

<div class="s"><div id="s4">Kal araag sunumna tol pina ambatsiogha</div></div>
<div class="r"><div id="r4">(<span class="reflink"><a href="kkl-03-MAT-024.html#v32">Matius 24:32-35</a></span>; <span class="reflink"><a href="kkl-05-LUK-021.html#v29">Lukas 21:29-33</a></span>)</div></div><span id="bookmarks27"></span><a id="v28"></a>
<div class="p"><span class="v">28-29</span><span class="vsp">&nbsp;</span>Yesusti nen tipto yubu ambarelamsiogti, “Nari a'unag, ‘Undo-undo uro yabilul,’ aro ambatsinne sunsunum uro uro yabalamleba, kemelapmundi el tahilul. Ni ane kembamundi seneraglapmundi, ‘Yesusti nunag, “Nen amik uro yabilul,” aro ambatsiogne peram tanual,’ aro el tahilul. Kekneba kemelamlulomne nene sembe sunumna nhon ambatsinun. Nu nimi taneri kal ara kemelamapba, kon eren ua ulamlari, mog towalengelamla tanena, ‘Ebare li tanual,’ senelamap. Ane saog uro nari a'unag, ‘Undo-undo uro yabilul,’ aro ambatsinne sunsunum uro uro yabalamle tanena, ‘Nen amik uro yabinepne peram tanual,’ senelamlulom.<span id="bookmarks28-29"></span> <a id="v30"></a><span class="v">30</span><span class="vsp">&nbsp;</span>Yubu sikne agha a'unag ambarelamsin nena, nimi wene wamang nimi<span class="footnote selectable" id="F-1"><sup>b</sup></span> anam teban komag ni ambatsinne nene uro yabilul.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Imap so'oap orog talul aghana, nari yubu leropne orog talul kom. Ya'ag wamlul,” seog.<span id="bookmarks31"></span></div>

<div class="s"><div id="s5">“Nimi ekon wamikag lo'om aro yanun,” aro Yesusti ambatsiogha</div></div>
<div class="r"><div id="r5">(<span class="reflink"><a href="kkl-03-MAT-024.html#v36">Matius 24:36-44</a></span>)</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Wene seogti, nen tipto ambarelamsiogti, “Nari a'unag, ‘Undo-undo uro yabilul,’ aro ambatsin yubu eneko, nimi nhondi babe hurop sumag, hurop ko'oag uro yabinepne sembe el uro wamla kom. Allah arukna imagnang malaikat babe, na Allah Elme babe ekon. Ot Nuni Allah eldamne el uro wamla.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>A'un babe, ‘Etsum uro yabilul,’ aro a'un ekon. Ane sembe tibogto weapmundi, haing whi uro wamlulom.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>‘Tibogto weamlulom,’ sen nena, sunumna nhon ambatsineba ka'eamlulom. Ae ngainge nhon, ‘Weag pinun,’ aro ulamla tanena, eldi ae lomag arukna tanekoag, ‘Awe a'ero-a'ero saelbamlulom,’ aro ambatsil. Eldi ae ina siramag yae uropne enekoag, ‘Wali uro yae wapmenba, pineri samoro yanun. Yanunne sembe haing whi uro tiboghamlulam,’ aro arukahildi pil.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Ae ngainge poneko pina, ‘Etsum samoro aeag yalul,’ aro eldi arukna taneko ekon. Ae ngainge poneko sinag yalul to, tom nusam yalul to, kweleknag yalul to, heng lopwalengeleag yalul to, sin ekon. Ae ngaingeri arukna ae yae ua urop nang taneko ekon urop saog uro, a'un babe ekon uro wapmunba yanun. Ane sembe haing whi uro tiboghamlulom.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Ae ngainge poneko lo'om aro yalamleba, el arukna taneko malamikpa, ipsile tanena karong sembahilul. Ane saog uro na lo'om aro samoro yalamneba, a'un malapmunagti, haing whi uro tiboghamlulom.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Nari a'unag lelamnange nene nimi niag wenero ambarelamsin. Haing whi uro tiboghamlulom,” seog.<span id="bookmarks37"></span></div>
</div>
</body>
</html>
