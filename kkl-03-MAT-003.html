<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:4 </span><span class=\"ft\">Allah yubu silimu tiplamek nangdi samenag wangkamekne sunsunum uro wangkamog <span class=\"bk\">(2 Raja - Yubu Sia Lennang 1:8)</span>.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-03-MAT-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yohanesti Allah yubu ambatto nimi maghag pelengelamsiogha</div></div>
<div class="r"><div id="r1">(<span class="reflink"><a href="kkl-04-MRK-001.html#v1">Markus 1:1-8</a></span>; <span class="reflink"><a href="kkl-05-LUK-003.html#v2">Lukas 3:2-9</a></span>, <span class="reflink"><a href="kkl-05-LUK-003.html#v15">15-17</a></span>; <span class="reflink"><a href="kkl-06-JHN-001.html#v19">Yohanes 1:19-28</a></span>)</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Yohanes nimi maghag pelengelamsiogne poneko Yudea so'oag pai aldesag wamogti, Allah yubu nimiag ambarelamsiog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ambarelamsiogti, “Imagne ponekori mog so'oag nimi saelbamsilula peram tal. Ane sembe a'undi seneragto ulamlomne lipsimundi, Allahri senenne salero ulamlulom,” aro ambarelamsiog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Samenag agha Yohanes wamnepne sembe Allahri el yubu silimu tiptopne Yesaya pere agha yubu lelamogti,</div>
<div class="q top-spacing">“Pai aldesag nimi nhondi yubu haum aro nimi yoplamsilul nena,</div>
<div class="q2">‘Nu Saelba Uhiropne yanepne sembe ina yarelamlulom.</div>
<div class="q2">El yanep ina porog nenelamlulom,’ aro ambatsilul,”</div>
<div class="p">aro mome toro pibog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Yohanes nongag wangarop agna, pham unta hong agha wirop ag wangkamogti, uwoghag lebe aroba kon agha sunurop haing nobamog. Nobamogti eldi tena whengap pondog maghap tero wamog.<span class="footnote selectable" id="F-0"><sup>a</sup></span><span id="bookmarks4"></span> <a id="v5"></a><span class="v">5</span><span class="vsp">&nbsp;</span>Undo wamogpa, as Yerusalem wamek nimiap, Yudea so'oag ni wamek nimiap, Yordan mag peramag ni wamek nimiap anekoa elag lamba palamek.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Elag palamekti, “Nuri mali-malia undo-undo ulamobo,” aro lag phoro ambarelamekpa, Yohanesti mag Yordan yabirop maghag pelengelamsiog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Yohanesti nimi maghag pelengelamsioghag aneko Farisi nimiap Saduki nimiap maikno yalamekpa tibogahiog. Tibogahiogti sinag yubu ambarelamsiogti, “A'un yoaba urop nimi wamlomne nimi ohirop paghae mangaroba saog wamlom! Nimi etneri a'unag wenehiro, ‘Allahri a'unag wana yori opsileag aro elemag pululom,’ aro wembahioba yalom?<span id="bookmarks7"></span> <a id="v8"></a><span class="v">8-9</span><span class="vsp">&nbsp;</span>A'un el uro wamsut! Wene Allahri kirik tane wamlange babe Abrahamdi mangaro likto piroba nembahinep! Ane sembe a'undi wanaag, ‘Nunisang Abrahamdi mangaroba mangkahiekne, hae wali wamap,’ aro seneraghal dalamseng kom. A'undi wanaag malinge seneragto ulamlomne lipsimundi, Allahri seneropne saelba ulamlulom. Undo saelba ulapmundi, kal wana walinge maurop kal saog uro Allahri seneropne sunsunum uro ulamlulom.<span id="bookmarks8-9"></span> <a id="v10"></a><span class="v">10</span><span class="vsp">&nbsp;</span>Kal nhon wana walinge maurop kom kal ni khaepto aukag tobogto tamnepneog wamla. Yae kal khaepto yarengap telbaneba wene weroba wamla.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>A'undi mali-malia seneragto ulamlomne laplobi agha, ‘Allahri senenne saelba ulamukap,’ aro yalomba, nari mag aneag agha a'un pelengelamsin. Na sam yanori, maghag pelengelamsin aghana, amik nimi nubunge nhon, nanap sunum komne yalul. El mikip sirikne yaleba, eldi yan wangana na ologne wamnangeri salero pomnepne babe nanap sunurop kom. El nubunge yalulne ponekori Allah Eldamne Yame Walingeap auk poghap a'unag pelengkatsilul.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Eldi saeagna, kelopto weptop kal nhon wamla. Eldina, ‘Wana walinge aghabog polop taleba tomnun,’ aro kelopto weptobag aneko awe tolamlul. Wana walinge kwaneng roti wana gandum eldinge palirop aeag tobongkiplul aghana, kwaneng roti a'esekange ni sarangkanep kom auk enekoag taplul,” aro ambatsiog.<span id="bookmarks12"></span></div>

<div class="s"><div id="s2">Yohanesti Yesus maghag pelengkaogha</div></div>
<div class="r"><div id="r2">(<span class="reflink"><a href="kkl-04-MRK-001.html#v9">Markus 1:9-11</a></span>; <span class="reflink"><a href="kkl-05-LUK-003.html#v21">Lukas 3:21-22</a></span>; <span class="reflink"><a href="kkl-06-JHN-001.html#v32">Yohanes 1:32-34</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ambatsiogti wamogpa, Yesus as Galilea laplobi agha, “Yohanesti maghag pelengkanelul,” aro mag Yordan sip Yohanes wamoghag piog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Piog aghana, Yohanesti elag yubu lelamogti, “An nubungeri na maghag pelengkanepne wali aghana, an nanag yalam nena, ‘Maghag pelengkanelul,’ aro yalam te?” aro irikaog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene seogpa, Yesusti elag samoro yubu lelamogti, “Undo andi maghag pelengkanemena andarina, wana porog uro ulamnepneog wamlange ni wali uro sunsunum uro ulamnunam. Ane sembe, hae maghag pelengkanululam,” seog. Wene seogpa, Yohanesti wali seogti, Yesus maghag pelengkaog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Maghag pelengkaogpa, Yesus peket maghag agha lanalamog abeneko pere imag tiwalengelamog. Tiwalengelamogpa im sangal naghogpa, Allah Yame Walinge winang yalma saog uro elag kulukul alamogha ibog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Imag agha yubu nhon lelamogti, “Nimi ene naba Name nari o'ona senelamnange. Na wana awi nenelamnel,” seog.<span id="bookmarks17"></span></div>
</div>
</body>
</html>
