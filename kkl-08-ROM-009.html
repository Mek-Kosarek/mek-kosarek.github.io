<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Roma 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-08-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Roma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='kkl-08-ROM-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-1CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri nimi wepsiogne sembe ambatsiogha</div></div><a id="v1"></a>
<div class="m">
<div class="c-drop">9</div> <span class="v">1</span><span class="vsp">&nbsp;</span>Na Kristus ponekoap ma'ap tangto wamnari orolena yubu ambatsin koma ot sikne agha yubu ambarelamsin. Nari wanaag seneraglamnange Allah Eldamne Yame Walingeri el wamlari, “Sikne leplam,” aro nari wanaag ambarelamnelba, yubu ambarelamsin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nari wana ikin sirik ulamneldi, sop-sop wana saplamnel.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Wana saplamnel nena, nangkabo nanisag Israel ponekori mangaroba mangarobari mangkahiek nimi sembe wana saplamnel. Sin Israel nimi taneko Kristusap a'eptangto wamangba, “Sin yo'obahinepne yo'obahileag aro nana agha lunuptanep andarina, sin taulbahiso,” sembamna.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sin Israel nimi samen Allahri, “Nari kelmabo me taukang,” aro weplamsiogti yoplamsiog. Eldi imang wareroba sinag lag nenelamsiog. Allahri sinap yubu nikne saekag lebek. Allahri aruksirop yubu Musa pere agha sindi saeag pibog. Allahri awe tolamekti omeklamekpa, “Undo-undo tatsineri yeplamsinun,” aro sinag salag pibog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sikinisagti likto mangkahiek nimi agha Kristus poneko mangkaekpa, mog so'oag nimi nongag lag taog. Kristus poneko eldamne nia mangkina salelamlange poneko Allah wamla. El mo ya'ag omeklamukapne wamla. Sikne agha saekag lebap.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Allahri samenag Israel nimiag, “Undo-undo walia tatsineri yeplamsinun,” aro salag pibog. Wene aro salag pibog aghana, Kristus yaogpa, sindi el kibek komne sembe, “Salag pibogne nene wene angaro yabil,” sembanep te? Undo sembaheng kom! Angaro yabil kom alamnangena tam nene sembe. Allahri Israel nimi tapto wepsiog nimina, ot sin Israel ponekori likto mangkahiog nimi agha kom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Abraham elmabo babe. Abrahamdi likto mangkahiog nimi ni sembe Abrahamdi nimi yina likto piropne senep kom. Ni likto mangkahiogne elmabo alamap kom aghana, Allahri lebogne sunsunum uro, “Anme Ishak pere agha andi nimi yina likto pilul,” aro salag pibog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Wene seogne nenena, Abraham nongdi likto mangkahiog nimi taneko Allah Elmabo taukang kom. Allahri nimi eneko sembe, “Nari kelmabo me,” senelamsil nimina, ot sin Allahri salag pibogne sunsunum uro lag nembahile kelmabo me taneogna, sin nimi taneko sembe, “Abrahamdi nimi yina likto piropne,” sehileba Allahri kelmabo me taukang.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Allahri salag lebogne neneko ane. “Nari lerop sum eneko an kel Sara kel enekori me nengabo me mangaro aleba, wamtumunag samoro yanun,” seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Salag pibogne nene nhonog kom. Amik sum babe Abraham elme Ishak ponekori elkel tobogpa, Ribka kel eneko me monag taog. Me monag wamogpa, me phende monag wamdekpa mangkahiog. Me phende abeneko sikini Ishak ponekona, nunisag babe wamla.<span id="bookmarks10"></span> <a id="v11"></a><span class="v">11-12</span><span class="vsp">&nbsp;</span>Me phende abeneko anam mangap tan komag, malinge babe walinge babe uan koma monag wamdek. Monag wamdekpa, Allahri sin me phende abeneko sembe, “Walinge to, malinge to uarang,” aro seneragna koma tam karebatsiog. Allahri nimi kiliro yoplamsilne ponekorina, “Undo uro yaboho,” senelamogne sunsunum uro “Nimi ane wepsinun,” aro tam karebatsiog. Me phende monag wamdekpa, sikinin kel enekoag Allahri yubu lelamogti, “Nabinge paliag taleba, yandonge el arukna talul,” aro yubu ambarog.<span id="bookmarks11-12"></span> <a id="v13"></a><span class="v">13</span><span class="vsp">&nbsp;</span>Yubu eneko sunsunum uro Allahri yubu lebogpa, mome toro palilamogti, “Ilipsae Yakub o'ona sembamna aghana, eldo Esau karong,” seogne mome toro pibog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene seogne sembe nuri sa'a sukap? “Allahri sik komne uaog,” aro nuri yubu lemnep te? Undo wene sembaheng kom!<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Tam nene sembe Allahri Musa ponekoag yubu lelamogti,</div>
<div class="q top-spacing">“Nimi etneag yareag sembanenge, naba nari wanaag agha.</div>
<div class="q2">Nimi etneag o'ona sembanenge babe, naba nari wanaag agha,” seog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene seog tanena, Allahri nimi weplamsil nena, nimiri wanaag yeng seneropne agha nimi weplamsil kom. Nimiri wali uro ul piropne agha babe Allahri nimi weplamsil kom. Ot elba eldi wanaag agha yareag senelamsilne sunsunum uro nimi weplamsil.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nimi weplamsilne nene sembe Allahri Firaun ponekoag yubu lelamogne Musari mome toro pibog. Allahri Firaunag yubu lebogne ane:</div>
<div class="q top-spacing">“Nari an sekitkehinge, tam nene sembe.</div>
<div class="q2">‘Na mikipne an pere agha lag tale andarina, mog so'o tala-tala nimiri nari si lelamikpa, nubu talul,’ aro sekitkehi,”</div>
<div class="p">seogne Musari mome toro pibog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Wene seog tanena, nimi etneag Allahri, “Yareag sembandi, undo unuahane,” senelamla tanena, nimi enekoag yareag seneropne agha ulamlul. Apna nimi etneag, “Wana kasmi aropne nembanun,” senelamla tanena, nimi eneko wana kasmi aropne nembanep.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro yubu lemnaba, a'un nimiri nanag samoro hailamnumundi, “Allahri, ‘Undo uro yaboho,’ seneropne nimiri kom senep kom. Ane sembe sa'a sembe nunag tam piplul?” aro wene sembanep.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20-21</span><span class="vsp">&nbsp;</span>Wene sembanep aghana, an mog so'oag nimi etne wamlamdi, Allahag haim-haim alamlulam? Sunumna nhon sumbatsinun. Nimi nhondi so'o olog tomnari, so'o nenekoag agha mag tero liroba nhon-nhon sumban. Mag tero liroba sunuropne ponekona, el mori so'o saelbandi, elba eldi wanaag agha sumban tanena, ane sunsunum te? Mag liroba nhon sumbanep nena, “Ot mag liroba anda wamla,” aro el ponekori nhon sumbanep. Mag tero liroba nhon sumbanep nena, “Wali sirikne o'omne talul,” aro nhon sumbanep. Aghana el saeri sumbahoba, so'o agha mag liroba enekori yubu lelamnari, sunuropne ponekoag, “Sa'a sembe undo sumbaneom,” aro haibanep te? Undo wene aro haibanep kom.<span id="bookmarks20-21"></span></div><span id="bookmarks20-21"></span><a id="v22"></a>
<div class="p"><span class="v">22</span><span class="vsp">&nbsp;</span>Ane saog uro Allahri uanepne sembe lemnuan. Allahri seneraglamsori, “Nari wana yo senenneap mikipneap nimi ni whingag lag tahisoba, el taheng,” aro seneragnep. Wene aro seneraglamsori, sunsunum uro nimi nhon-nhon sembe, “Nari wana yo sinag paiamsineba tebaukang,” aro tam karebatsinep. Aghana opsin koma wana mamsonge agha lipsisoba, ko'o we uro pohoba, amik opsinep.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Undo uahinep aghana, Allahri nen seneragna nhon seneraglamnep nena, “Mog so'oag nimiri el talamikti, tup nenehiroba sikne ot nari imang warerobag mo wamla aro el taukang,” sembanep. Wene aro seneraglamsori, sunsunum uro nimi nhon-nhon tanekoag yareag senelamsisori, “Paliag nembahineri, imang warerobag nhon wamukap,” aro wero paiamsinep.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Wero paiamsinep nimi tanekona, eldi nu yopsiog nimi sembe lemna. Yahudi nimi mo, “Nanag yahut,” aro yopsiog kom aghana, yog nimi sisa mog so'o tala-tala urop nimi babe yoplamsil.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Allahri tam nene sembe lebogpa, Hosea ponekori yubu tipto mome toro pibogne ane:</div>
<div class="q top-spacing">“Sin wene nari nimi kom aghana amik, ‘Nari nimi,’ senun.</div>
<div class="q2">El wene o'ona sembamna komne amik, ‘Nari o'ona sembamna nimi,’ aro engero pimnun,”</div>
<div class="p">seogpa mome toro pibog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Allahri nen yubu lebogpa, nhonag mome toro pibog nena,</div>
<div class="q top-spacing">“Sin mog so'o nhonag wamang nimiag, ‘A'un nari nimi kom,’ aro ambatsisi aghana,</div>
<div class="q2">amik sin nimi tanekona, ‘Allah Kamag Uropne ponekori kelmabo me,’ aro engero pihilul,”</div>
<div class="p">seogpa mome toro pibog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Tanena Allah yubu silimu tiptopne Yesaya ponekori Israel nimi sembe yubu haum aro lelamogti,</div>
<div class="q top-spacing">“Israel nimi kirik a'angkea mag laut longorop mag abolag lalaptoba a'ilbanep kom saog wamang aghana,</div>
<div class="q2">sin Israel nimi taneko agha ot nimi ologha taulbahilul.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Tam nenena, nu Saelba Uhiropne ponekori, ‘Uanun,’ seogne</div>
<div class="q2">men phea mog so'oag sik uro uitlul,”</div>
<div class="p">aro haum seogti mome toro pibog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Yubu ene sunsunum uro Yesayari samenag yubu lelamogti,</div>
<div class="q top-spacing">“Imap so'oap Saelba Uhiropne Mikip Sirikne ponekori nu sembe nimi yina likto piropne nhon yae pipsiso kom tanena,</div>
<div class="q2">Sodom nimiap Gomora nimiap tebaek saog uro nu tebanep,” seog.<span id="bookmarks29"></span></div>

<div class="s"><div id="s2">“Israel nimiri Kristusag wana palilamek kom,” aro ambatsiogha</div></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene seogne sembe sa'a sukap? Anena, nimi sisa Yahudi kom nimiri, “Wana porog nimi nenep tahane,” semban koma ero palamek kom aghana, Kristusag wana paliropne pere agha sin nimi taneko wana porog nimi nembahiog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ot Israel nimiri, “Wana porog nimi nenep tahabe,” aro aruksirop yubu saelba ul palamek aghana, wana porog nimi neneptan koma wamang.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Sa'a sembe undo uro yabinep? Sin Israel nimiri ul palamek nena, Kristusag wana pairo ul palamek kom aghana, sindam nimiri ul piropne agha, “Wana porog nimi nenep tahane,” aro ul palamek. Anena, sindi ul palamek nena, nimiri ina palamloba kirikag puri tikto phukul ingkinep saog ulamek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Sindi Kristusag wana paia urop komne sembe Allahri samenag yubu lebogpa, mome toro palilamogti,</div>
<div class="q top-spacing">“Kembahut! Sion so'o tanekoag kirik mebiamnaba, nimi palamikag kirik anekoag puri tikto phukul ingkinep.</div>
<div class="q2">Nimi etneri elag sikne aro wana palilamle tanena, ali talul kom,”</div>
<div class="p">seogpa mome toro pibog.<span id="bookmarks33"></span></div>
</div>
</body>
</html>
