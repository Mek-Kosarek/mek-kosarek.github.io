<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Rut 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:2 </span><span class=\"ft\">Roti anena aweag meropne kembiag agha o'olaba saog uro kemerop. Aweag memna aneko whi tan tanena karepto kaupnep. Karepto kaupna aneko meklul aro lobarek lomnaba, mekna tanena keloplamnaba wana kolopto yingkinep. Keloplamna wana kolopto yingkin tanena saiknep. Saiknari alikinag lopto towalengelamnaba phoanari a'eseka aneko pabindi, kwaneng roti wana nong aghabog wamla. Kwaneng roti wana solek wana saogne neneko kirikag tarabongkia poa kanelamnaba, ururo hao saog tan tanena mag olog ikongkia roti taroba tanekoag talamek.</span></div>",
    "F-1": "<div class=\"footnote-p\"><span class=\"fr\">2:20 </span><span class=\"ft\">Israel nimiri ulameknena kelabo nhon ela'ange tebanba, kaldamkel talamek tanena, ela'ange sisa nimi nhondi o'ona sembahindi maupsilul senelamek. Ela'ange sisa nimi enekori keleneko maupnari, awe so'oap kelmabo me laplopsina anekoap maupnange ponekori o'olamsiek. Maupnari wamna aghana maupnange ponekori maupna kelenekoag me nhon mangap tan pagha tanena awe so'o anekona me enekoag timbanep. El saeag taleba, me eneko sembe ilin ela'ange tebaogneri me wamla senelamek. Allahri Musa pere agha sin Yahudi nimi ambatsiog yubu sunsunum uro ul palamek. Musari tam nene sembe Memnang mome toro pibogne pasal 25ap, Musari Sariktop Yubu mome toro pibogne pasal 25ap abenekoag mome tobogpa, sunsunum uro ul palamek.</span></div>",
    "F-2": "<div class=\"footnote-p\"><span class=\"fr\">2:23 </span><span class=\"ft\">Ibrani yubuag “Kwaneng roti gandumap kwaneng roti jelaiap karepto yongorop li komopto tolamek paghabog pololtolamog,” aro mome tobog. Kwaneng roti wana nhon sao aghabog wamla kom. Kwaneng roti gandum kareptop li anabi kwaneng roti jelai kareptop li anabiag anena ik wal phende saog wamla ane sembe “ik wal phende saog” aro tane mome toro palilamap.</span></div>"
};

initFootnotes(footnotes);

});

// Chapters
var chapters = [ { start: 1, end: 4 }];
var hasIntro = true;
var baseRef  = "kkl-02-RUT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-01-GEN-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-02-RUT-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Rut&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-02-RUT-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-03-MAT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Rut kel enekori Boasti aweag kwaneng roti wana polol pinun seogha (2:1-23)</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Naomi ela'ange samenag tebaogne Elimelek elai sisa nik nimi nubunge nhon sina Boas tupne wamogpa,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Moab kel Rut kelenekori elyamalkel Naomiag ambarelamogti, “Na pineba, nimi nhondi o'ona sembanele tanena, nimi enekori yengag agha el aruknari kwaneng roti wana<span class="footnote selectable" id="F-0"><sup>a</sup></span> pololamika tinilamlenge polbanundi, pinun,” seogba, Naomirina, “Namangkel, wali pululam,” seog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene seogpa, Rut kel eneko elyamal Elimelek sisa nik nimi Boastingeag aro tapto el wamog kom aghana, Boasdi aweag piogti, Boas ilipsabori roti wana kareplameka tagto tinilamogne pololamog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Pololamogpa Boas poneko as Betlehem simbika aweag yaogti, Boasti arukna kwaneng roti wana kareplamekag yaogti, wana kareplameknang tanekoag, “NUNI Allahri a'un paiamsilul,” aro kiplamsiogpa, sindi tangoro, “Nuni, an babe NUNI Allahri yeplangkilul,” aro kibek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Kibekpa, Boasti arukna sikindo samenagneag, “Kel ene etneri kel?” aro haibaog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Haibaogpa, arukna sikindo anekorina, “Kel enena mog so'o Moab kel, el yamal Naomi kelenekoap tane yarong kel.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Rut kel enekori ambatsilne, ‘Anmabo amik palamneri, kwaneng roti wana tagto tinilamlenge na poloro anun,’ seldi, molbahilba ae lukun alnibaldi, tektek epna koma pololamla paghabog wene wamla. Olog tektek papnun aro kalun aeag ane pukamla,” aro ambarog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8-9</span><span class="vsp">&nbsp;</span>Ambarogpa Boas ponekorina Rut kel enekoag yubu lelamogti, “Namangkel, nari anag lemnunne ane ka'eamlulam. Nari awe tane laplobi agha kwaneng roti yoghag polol peheng kom. Tane pololapmendi, na arukna kelabo kwaneng roti wana togtog palamikag ipsimendi, sin amik pululam. Sin nong laplobi agha pin koma sin peramag aghabog wamlulam. Mag yo ulangkele tanena mag ma'ina arukna nengabo me niri mag tero paliroba tel pululam. Nari naipsaboag, ‘Kel enena saelbaheng kom,’ aro wembahindina, log kom uro pululam,” aro ambarog.<span id="bookmarks8-9"></span></div><span id="bookmarks8-9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro ambarogba, Rut kel enekori amupto so'oag malingkina Boas kiplamogti, “Na nimi aeag kel agha huroba sembe o'ona sembanelamdi, na yeplamnelam?” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene seogpa, Boasti tangaro ambarelamogti, “Nimiri an sembe ambarelamsiangdi, ‘Kel ane ela'ange tebaoba, elyamalkelag walia aghabog ulamo. Elyamalkelag walia ulamori, ilin ili laplobi agha el mangkaekag babe laplobi agha nimiri asag samen babe ipsiog kom nimi wamekag yao,’ aro ambarelamneongba, ka'ebano.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Andi lebomne, ‘Israel nangdi omeklamang Allah enekoag pineba, pelebaneleba, wana aingniro wamnun,’ seomdi, an tane yaom. Ane sembe nari NUNI Allahag molbaralangkenne, nu Israel nimiri NUNI Allah omeklamapne ponekori kamna walinge tatkekeleba, walinge aghabog saelbapmendi, wamlulam aro an sembe molbarelangken,” aro ambarog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ambarogpa Rut kel enekorina, “Nani, na kelabo an arukna wamangne tane saog uro wamna kom aghana, andi na o'ona sembanelamdi, na wana ikin uro wamnaba, walia nanag lelamlamdi, wana keyagman nembamnelam. Nani,” aro ambarog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kwaneng telamek pere, Boas ponekori Rutag, “Kwaneng tukapti, yae kwaneng roti wana anggur wana lolteroba agha pelengkiogha tululam,” aro ambarogpa, Rut keleneko Boasti arukna awe tolamekag aneko wamek nimiag peramag pulaog. Yaogpa kwaneng roti telamek abeneko Boas ponekori kwaneng roti sunuroba wana wali uro aukag tabekne babe tarogpa, teogti, mon ogti, nen phelektopne pogto Rut kelenekori aghag liro pibog. <span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15-16</span><span class="vsp">&nbsp;</span>Pibogti Rut keleneko kwaneng roti wana tinilamlenge togto anun aro piogpa, Boas ponekori eldi aruknag ambarelamsiogti, “Kel eneri kwaneng roti wana olog-ologne tinilamlenge togto anun aro pil. Olog-ologne togto anun aro pil aghana a'undi kaongoro kaupto palilamlomne anabiagne kel eneri walinge nubu uro toltolamle tanena waro ali nembaheng kom. Waro ali nemban koma liloapmundi, Rut kelenekori wali maiknoro togtoalul aro kiliro lebelaglopmundi pelengelolapmunne togtoalul,” aro ambatsiog.<span id="bookmarks15-16"></span> <a id="v17"></a><span class="v">17</span><span class="vsp">&nbsp;</span>Kwaneng roti sumbaneba kolopto tinilamogne pololamog paghabog ae sin taog. Imbaogba Rut keleneko kwaneng roti wana pololamogne keloplamogpa kolopto yangkalamogne taneko poloro agha libaogne ikinne sepuluh kilogram taog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ag nhon taogpa, Rut kel enekori aghag liro pobogti, asag pabiogti, elyamalkelag undo polbandi payana tane kembamen aro ambarog. Kembamen aro ambarogti, Rut kel enekori nen yogharogne taneko, el samen Boas nenekoap kwaneng telamdekne phelektoba aghag lilamogti, pogto payaogne yogharogti, elyamal kel Naomi tarog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Tarogpa elyamal kel Naomi kel enekori ibogti lelamogti, “Sumene tala pilamdi, polbalamdi, kwaneng tane payalamlam? Etneri aweag agha an sumene awe toplamdi payalam?” seogti Naomi kelenekori tipto lelamogti, “Anag walia ual nimi sembe, ‘Allahri walia elag ulamlul,’ aro molbarelamna,” seog.</div>
<div class="p">Naomiri wene seogpa Rut kel enekorina, “Awe sumene kwaneng roti wana tognag ane ngaingena Boas,” aro ambarog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene aro ambarogpa Naomi kel enekorina Rut kelenekoag, “Namangkel, nimi enena nuri nimi sisa nikne peramag nimi o'ona paibatsinepne wamla.<span class="footnote selectable" id="F-1"><sup>b</sup></span> Eldi nun paiamsulul. NUNI Allah nimi teptopneap, kamagneap laplopsin koma walia ulamsilne ponekori Boas babe yepto walia ulamlul aro molbarelamna,” seog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene seogpa, Boasti samenag Rut ambarog yubu Rut kel enekori nen tipto Naomi ambarelamogti, “Boasti nanag, ‘Ana nari arukna kwaneng roti wana kareplamik nimi peramag wapmendi, ik etpare kwaneng roti wana kareplamikag tane tinilamlenge pololapmen paghabog nari aweag komopto polbalulom,’ seldi, ambatnel,” aro ambarog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro ambarogpa, Naomi kelenekori elyamalkel Rut kelenekoag, “Wali nayamalkel, an wali Boasti aweag el arukna kelabo taneko peramag wapmendi, polol palamlulam. Andi eldi awe laplobi agha lepmendi, ora nimiri aweag pimen tanena nimiri kirik pupling oro saelbaghanep,” aro wembaog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene aro wembaogti ambarogpa Rut kelenekori elyamalkel yubu ka'ebaog. Ka'ebaogpa, Boas ilipsabori samenag alnibaekti kareplamekne babe komoptobag kareplamekne babe Rut kelenekori neleplamsiog. Neleplamsiogti, Boas arukna kelabo peramag wamogti, kwaneng roti wana so'oag tinilamogne elap elyamal kelenekoap sembe ik wal phende saog<span class="footnote selectable" id="F-2"><sup>c</sup></span> pololtolamog paghabog komopto tobek. Undo pololamog ko'o ene Rut keleneko elyamalkel Naomiap nhon wamdek.<span id="bookmarks23"></span></div>
</div>
</body>
</html>
