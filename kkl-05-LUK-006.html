<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-05-LUK-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Sabat sum nimiri uanepne sembe Yesusti o'oro tibin nembaogha</div></div>
<div class="r"><div id="r1">(<span class="reflink"><a href="kkl-03-MAT-012.html#v1">Matius 12:1-8</a></span>; <span class="reflink"><a href="kkl-04-MRK-002.html#v23">Markus 2:23-28</a></span>)</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Olog wameka, Yahudi nimiri tektek paptop sum Sabat sum taog. Sabat sum eneko Yesusap eldi yubu ka'ero neleptop nangap palamekti, kwaneng roti sumbaneba gandum awe wero meroba nubungeag ina palamek. Palamek abeneko pere, Yesus eldi yubu ka'ero neleptop nangdi gandum wana tagto lolobaekti, saeri pebaghongkia teek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Saeri pebaghongkia teekne Farisi nimi nhon-nhondi ipsiekti, yubu lelamekti, “Musari samenag, ‘Sabat sum eneko awe tomnep kom,’ aro mome tobog aghana, sa'a sembe a'undi yubu nene philamlomdi, gandum wana nene tagto tobom?” aro haibahiek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene aro haibahiekpa, Yesusti samoro ambarelamsiogti, “Nunisa nubunge Daud poneko elkaboap kwaneng yo uahiogpa, uaogne sembe mome toro pairopneag agha olog kemelamlom kom te?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nunisa Daud elkaboap kwaneng yo ulamsiogne sembe Daud poneko Allahri Mem Ae enekoag wa'iogpa, kwaneng roti Allah sembe pibekne taneko nimiri Daud ponekoag tarogpa tobog. Kwaneng roti neneko toro teogti, Daudti elkaboag tipto tatsiogpa teek. Aghana kwaneng roti teekne tanekona, Musari samenag mome tobogne sunsunum uro, ‘Ot memnang Allah sembe palirop nangdi aghabog telamukang,’ seog,” aro samoro ambatsiog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene seogti, Yesusti nen tipto yubu lelamogti, “Nimiri Sabat sum uanepne neneko na mog so'oag nimi tahingeri saelba ulamnari o'obanepne wamna,” aro ambatsiog.<span id="bookmarks5"></span></div>

<div class="s"><div id="s2">Yesusti sae tara malinge wali nembaogha</div></div>
<div class="r"><div id="r2">(<span class="reflink"><a href="kkl-03-MAT-012.html#v9">Matius 12:9-14</a></span>; <span class="reflink"><a href="kkl-04-MRK-003.html#v1">Markus 3:1-6</a></span>)</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Olog wamekpa, tektek papto urop sum Sabat sum taogpa, Yesus nen nimiri Allah yubu lero winirop aeag wa'iog. Wa'ina Allah yubu ambarelamsiogpa, nimi nhon sae sirik sae malinge ae lomag wamog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Wamogpa Farisi nimiap Musari yubu amohirop nangap ae lom neneag wamek. Sin nimi tanekori, “Yesusag tam pipsebe,” aro Yesusti ulamogne keme nenel elamek. Keme nelero seneraglamekti, “Tektek papto urop sum Sabat sum eneko Yesusti nimi ene wali nembalul to, kom to?” aro Yesus kemelamek.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ot sindi seneraglamekne Yesus el taog. Ane sembe eldi nimi sae tara mali nimi enekoag yubu lelamogti, “Sekmendi nimi ni whingag ane sekelalulam,” seog. Wene seogpa nimi eneko sekogti, whingag aneko sekel piog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sekel piogpa, Yesusti ambarelamsiogti, “A'unag olog haibahinun. Musari samenag aruksirop yubu sunsunum uro Sabat sum eneko nimiri huanep? Nimiri walia uanep to, malia uanep to? Sabat sum wamap nena, nimi wali nembahinep to, nimi ya'ag opsinep to?” aro hairo ambatsiog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro ambatsiogti, sin nimi ni tanekoag kanero kembahiogti, Yesusti nimi sae tara mali nimi enekoag yubu lebog. Yubu lelamogti, “Sae nginikae,” seogpa poneko sae nginikaogpa, sae wali taog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Aghana Musari yubu amohirop nangap Farisi nimi tanekoap, sin yo maikno uahiog. Yo uahiogpa, sindi alniro, “Yesusag huaukap?” aro yubu lel palamek.<span id="bookmarks11"></span></div>

<div class="s"><div id="s3">Yesusti nimi aobare nang wepto pogsiogha</div></div>
<div class="r"><div id="r3">(<span class="reflink"><a href="kkl-03-MAT-010.html#v1">Matius 10:1-4</a></span>; <span class="reflink"><a href="kkl-04-MRK-003.html#v13">Markus 3:13-19</a></span>)</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wameka ik nhon sum Yesus, “Allahag molona molbanun,” aro yim nhonag waelbaog. Yimag waelbaogti, Allahag molona mololamogha ae inipna nhon ningki taog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ae inipna nhon ningki mololamogha kwelekaogpa, eldi yubu ka'ero neleptop nimi yopsiogti, sin wamekne anabiag agha aobare nang wepsiog. Eldi aobare wepsiog nang eneko sembe, “Nari wepto pogsirop nang wamukang,” aro sekitsiog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sin wepto pogsirop nangna sina, Simon, Yesusti si Petrus aro engeropne ponekoap, Simon ilipsae Andreasap, Yakobusap, Yohanesap, Filipusap, Bartolomeusap,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Matiusap, Tomasap, Alfeus elme Yakobusap, Simon, el si nhon mo sekukap aro yin saleropne ponekoap,<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yakobus elme Yudas apna, Yudas Iskariotne, eldi amik sum Yesus pan khebaogne ponekoap Yesusti wepsiog.<span id="bookmarks16"></span></div>

<div class="s"><div id="s4">Yesusti yubu ambatto naiktop nimi maikno wali nenelamsiogha</div></div>
<div class="r"><div id="r4">(<span class="reflink"><a href="kkl-03-MAT-004.html#v23">Matius 4:23-25</a></span>)</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Yesus yimag anekoa sin wepsiog nangap kuluka yingkiekti, puluag aneko wamek. Aneko wamekpa, nimi maikno Yesusti yubu ka'ero neleplamek nimi wamekpa, nimi maikno as tala-tala Yudea mog so'oag wamek nimiap, as Yerusalema yingkirop nimiap babe wamek. Wamekpa as soro kalurop as mag longorop mag nubunge abolag wamek as Tirusap as Sidonap nimi babe yalamekti wamek.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sin yalamek nena, “Yesusti yubu lelamlenge ka'ebabeba, nu naikna naiklamapne wali nembahilul,” aro yalamek. Sinag phia yonge kulomag ulamsiog nimi babe yalamekpa, Yesusti wali nenelamsiog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Mikipne Yesus nongag wamogne agha nimi ni wali nenelamsiog, ane sembe nimi ni tanekori, “Yesus nongag po'obaberi, wali taukap,” aro ulamek.<span id="bookmarks19"></span></div>

<div class="s"><div id="s5">“Nimi nenne awi sembaikpa, nenne seklebaukang,” aro Yesusti ambatsiogha</div></div>
<div class="r"><div id="r5">(<span class="reflink"><a href="kkl-03-MAT-005.html#v1">Matius 5:1-12</a></span>)</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Yesusti eldi yubu ka'ero neleptop nimi kembahiogti, yubu lelamogti,</div>
<div class="q top-spacing">“A'un teko uhirop nimi Allahri a'un sembe yubu sia lero saelbamsilul,</div>
<div class="q2">ane sembe awi uro wali wamlulom.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>A'un wene kwaneng yo uro wamlom nimi sembe teko uhiropne amik teknero tatsilul,</div>
<div class="q2">ane sembe awi uro wali wamlulom.</div>
<div class="q">A'un wene engero wamlom nimi amik og soro wamlulom,</div>
<div class="q2">ane sembe awi uro wali wamlulom.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Na mog so'oag nimi tahinge yubu ka'ero neleplamnelomne sembe,</div>
<div class="q">nimiri a'un hausag senelamsiikti, sin anabiag agha yag lambahiikti,</div>
<div class="q2">a'un san tiliplamsiikti, ‘An si mali,’ aro wa'eplamsiik tanena,</div>
<div class="q2">awi uro wali wamlulom.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Samenag babe sikini yabori Allah yubu silimu tiptop nimi tanekoag undo malia ulamsiek.</div>
<div class="q2">Ane sembe a'undi nari yubu ka'ero neleplamnelomne sembe nimiri a'unag babe malia ulamsiik sum eneko,</div>
<div class="q2">awi senelapmundi, ‘Nuringe kamna imag wamlange nubu uro tatsilul,’ aro yeng uro lolo'oplamlulom.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Aghana a'un wene tup uro wamlom nimi teko semban koma a'undi saeag wana yeng neneroba wamla,</div>
<div class="q2">ane sembe amik nen tomna koma seklero wamlulom.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>A'un wene kwaneng mon og uro tero wamlom nimi</div>
<div class="q2">amik kwaneng yo uro seklero wamlulom.</div>
<div class="q">A'un wene og soro si kerero wamlom nimi</div>
<div class="q2">amik a'un mantuk-tuka engero seklero wamlulom.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Nimi niri a'un sembe ot omektop yubu agha a'unag kiplamsiik tanena, seklenne a'unag tanep.</div>
<div class="q">Samenag babe orolena lerop nimina, ‘Allah yubu silimu tiptop nimi wamapti ambarelamsiap,’ aro orolenange ambarelamsiekpa,</div>
<div class="q2">samenag nimi tanekori sin orolena lerop nimi babe omekto kiplamsiek.</div>
<div class="q">Ane sembe nimi niri a'un sembe ot omektop yubu agha kiplamsiik tanena,</div>
<div class="q2">Allahri orolena nimiag seklenne pelengkahinepne a'un babe seklelamlulom,”</div>
<div class="p">aro Yesusti ambatsiog.<span id="bookmarks26"></span></div>

<div class="s"><div id="s6">“A'undi aisa nimi sembe o'ona senelamsululom,” aro Yesusti ambatsiogha</div></div>
<div class="r"><div id="r6">(<span class="reflink"><a href="kkl-03-MAT-005.html#v38">Matius 5:38-48</a></span>)</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro ambatsiogti, Yesusti nen tipto yubu lelamogti, “Aghana wene ane nari yubu lelamnange ka'eamnelom nimi tane, nari yubu ene a'unag palilamna. A'undi aisa nimi sembe o'ona senero ulamsimundi, a'un hausag senehirop nimiag walia ulamsululom.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nimiri a'unag, ‘Seklebale,’ aro yo'olamsiikpa, sinag tangoro, ‘Wali wamlulom,’ aro lero ulamsululom. Nimiri a'unag yoaba ulamsiik nimi sembe Allahag molona molbarelamsululom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nimiri an tara sip abom opkele tanena, andi whing tangoro, ‘Tara sip abom babe omnelul,’ aro aombalulam. Nimiri anenge ag siliro pelengen ag pelepto tople tanena, ‘Ag nongagne babe toro aleag,’ aro irikaheng kom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nimi niri anag mololangkeikpa tatsululam. Nimiri anenge aba tolamik tanena, andi nen moloro toro aheng kom.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>A'undi, ‘Nimiri nanag walia uaneheng,’ senelamlomne sunsunum uro a'undina, nimi orangeag walia ulamsululom.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Malia urop nimiri babe sindam nimi sembe o'ona senehirop nimi samoro o'ona senelamsiang. A'undina, ‘Ot na sembe o'ona senehirop nimi aghabog samoro o'ona senelamsinun,’ aro ulapmun tanena, wana yororo tatsineba a'unag loloro tahinep te?<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Malia urop nimiri babe sindam nimi sembe walia uhirop nimiag samoro walia ulamsiang. A'undina, ‘Ot nanag walia ulamneang nimi sembe walia ulamsinun,’ aro ulapmun tanena, wana yororo tatsiroba a'unag loloro tahinep te?<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Nimi malia urop nimiri babe ora nimi malia urop nimiag, ‘Sae kareploroba ni lunuro tatnululam,’ aro sesog sembe tarelamsiang. A'undina, ‘Sae kareploroba lunuro tatnelul,’ aro tarelamsimun tanena, wana yororo tatsiroba a'unag loloro tahinep te?<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Aghana a'unna, a'un aisa nenehirop nimi o'ona senelamsimundi, sinag walia ulamsululom. Sin kwema wamsileba, sindi a'unag, ‘Na kwema wamnelag yepnemenba, amik nen lumbaghenun,’ aro mololamsiikpa a'undi, ‘Nen lunuro tatnelul to, kom to?’ aro seneragna koma tarelamsululom. Undo unulapmun tanena, a'undinge kamna tatsiroba nubunge a'unag loloro talul. Allah Paliag Sirik wamlange ponekona, yoaba urop nimiap, nimiri wanaag, ‘Wali tatnel,’ semban koma urop nimiap babe, sin nimi palu ni phende abeneko Allahri walia ulamsil. Ane sembe Allahri walia ulamsil saog uro ulamsimun tanena, Allah elmabo taptopne wapmundi, sunsunum uro ulamlulom.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>A'uni Allah wana waliri yareag senero ulamsil saog uro a'undi babe nimi sembe yareag senehiro ulamsululom,” aro ambatsiog.<span id="bookmarks36"></span></div>

<div class="s"><div id="s7">“Nimiag tam pimna koma yareag senelamsululom,” aro Yesusti ambatsiogha</div></div>
<div class="r"><div id="r7">(<span class="reflink"><a href="kkl-03-MAT-007.html#v1">Matius 7:1-5</a></span>)</div></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Yesusti nen tipto yubu ambarelamsiogti, “A'undi ora nimi sembe tam kareplapmundi, ‘El mali nimiri malia ual,’ aro tam pipmun kom tanena, a'un sembe babe Allahri tam karebi agha, ‘Mali ual,’ aro a'unag tam pimna koma wamnep. Nimiri malia uaikpa, tam orog nembi agha wailag nembamun andarina, a'undi malia uamunne babe tam kom tanep.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>A'undi nimiag tatsimun tanena, Allahri babe a'unag tatsilul. Nubu uro sumbi agha tatsileba, toplulom nena, to'opto siriro ilag la'iniropne wea uropne a'unag tatsilul. Eldi a'un tatsinep nena, a'undi nimiag saeri sumbi agha tatsimunne sunsunum uro Allahri babe saeri sumbi agha a'un babe tatsilul,” aro ambatsiog.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene aro ambatsiogti, Yesusti sunumna nhon tol pina ambatsiog nena ane. “Haing uropne nhondi elkae haing uropne nhon salero poa pinep te? El poa palamna tanena sin ni phende abeneko selengaag eba tinil pinep.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>‘El tahane,’ aro ka'ero neleptop nimi nhonna, elag yubu amoropne phibom agha paliag urop kom. Aghana, ‘El tahane,’ senerop nimi eneko ni el tan taneogna, elag yubu amorop nimi saog talul.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Sa'a sembe ankaeri haingag kal sikin ua ulamlange, ‘Imnun,’ aro elamlam aghana, andi haingag kal la'asi optenabangkelne ilil dalamlam kom?<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Andam nimiri haingag kal la'asi optenabangkel aghana, welaro andi ankaeag, ‘Nangkae, kal sikin andi haingag wangkekelne toro la'imbitkenun,’ senep? Anna, ‘Wali sembanukang,’ aro uropne wamlam! Andam nimiri haingag samen kal la'asi optenabangkelne toro la'inip tamen taneogna, andi ankaeri haingag kal sikin ua ulamlange tibin wali uro ipmendi, toro la'iniloplulam,” aro ambatsiog.<span id="bookmarks42"></span></div>

<div class="s"><div id="s8">Kal wana walingeap malingeap sembe yubu likipto sunumna ambatsiogha</div></div>
<div class="r"><div id="r8">(<span class="reflink"><a href="kkl-03-MAT-007.html#v16">Matius 7:16-20</a></span>; <span class="reflink"><a href="kkl-03-MAT-012.html#v33">12:33-35</a></span>)</div></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Yesusti nen tipto ambarelamsiogti, “Kal wali uro pongorop kaldi kal wana malinge maurop kom. Ane saog uro kal iklerero pongorop kaldi wana walinge maurop kom.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Nimiri kal sembe el tanep nena, kal wana mauropne kembi agha, ‘Kal ene undop saogne wamla,’ aro el tanep. Nimiri, ‘Kal ara wana to, anggur wana to, takto tenun,’ aro ulamnari, werengkel alog kalag agha takto tenep kom.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Nimiri wanaag to'opto seneragnangeag agha nimiri yubu lanaro lerop. Ane sembe wali nimiri walinge aghabog pairopneag agha walinge lero ulamla. Yo nimiri yonge wanaag wamlangeag agha yoaba malinge lero ulamla,” aro ambatsiog.<span id="bookmarks45"></span></div>

<div class="s"><div id="s9">Wana hekto ae soropneap limituk uro ae soropneap sembe ambatsiogha</div></div>
<div class="r"><div id="r9">(<span class="reflink"><a href="kkl-03-MAT-007.html#v24">Matius 7:24-27</a></span>)</div></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Yesusti tipto ambarelamsiogti, “Sa'a sembe a'undi nanag ‘Nai, nu Saelbamsilamne,’ aro yoplamnelom aghana, nari yubu sunsunum uro ulamlom kom?<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Nimi nanag yalamleri, nari yubu lelamnange ka'ero saelba ul palamle tanena, el welaro saog nimi wamlange sembe sunumna nhon ambatsinun.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Nimi nhon eldi, ‘Ae nhon sobanun,’ aro so'o walilamnari, so'o punag walil wa'ina yangan kirik anekoag aeog pubu ikto sorop. Ae soropba, mag telamnari, mag wenero yalamnari, ae eneko tupnep. Tupnep aghana, aeog so'oag walil wa'ina wali uro soamla ane sembe, ae eneko lebe aro tupnep kom.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Aghana nimi nhondi nari yubu lelamnange ka'eban aghana, eldi salero ul palamle kom tanena, nimi eneko yangan kirik alibag aeog pubu pimna koma salik-malik soropne saog wamla. Mag telamnari, wenero yalamnari, ae enekoag siplamna tanena, ae eneko tupnep. Ae tupnepne neneko ya'ag mali uro kwerek tangto yabinep,” aro ambatsiog.<span id="bookmarks49"></span></div>
</div>
</body>
</html>
