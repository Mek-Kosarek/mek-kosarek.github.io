<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sumbaogha 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">9:4 </span><span class=\"ft\">Ibraninangdi samen ulamekne pham kerekto pelengkia ngang kareplamekpa eneng ni palamogpa kembi agha yolamek.</span></div>",
    "F-1": "<div class=\"footnote-p\"><span class=\"fr\">9:21 </span><span class=\"ft\">Nimi mog so'o ngaiag sip anggur wana takto palilamang. Palilamangti, anggur loltero mag ane palilamang. Olog ua ulamangba, mag yonge talamla. Nimiri mag ane nubu ten tanena nenek salbahinep aghana nen wamnepti, wana peket tahinep.</span></div>",
    "F-2": "<div class=\"footnote-p\"><span class=\"fr\">9:25 </span><span class=\"ft\">Nuhri, “Hamag lag wabanun kom,” aro likipto elme Kanaanag yubu lelamogti, “Ankabo aruknange wapmendi seklenne wamlulam,” seog.</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = false;
var baseRef  = "kkl-01-GEN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-01-GEN-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sumbaogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='kkl-01-GEN-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-02-RUT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri Nuhag salag pibogha (9:1-17)</div></div>
<div class="b">&nbsp;</div><a id="v1"></a>
<div class="m">
<div class="c-drop">9</div> <span class="v">1</span><span class="vsp">&nbsp;</span>Wene seogti, Allahri Nuh elmaboap mikip nenero aruklamsiogti, “A'unag agha nimi maikno mangaro pileba, mog so'o ane to'op talul.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Samenag magti nimi opsin komag nimiap lebe arobaap sin nikag wamek aghana magti opsiogpa, lebe aroba so'oag urop neap, im toman yabiropneap, maghag urop neap a'un sembe log uro wamukang. ‘A'un mikip uro wapmundi, lebe aroba saelbamsululom,’ aro sin ni a'un saeag palilamna.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>‘So'oag agha pongoroba telamlulom,’ aro Nari tatsisi saog uro wene, ‘Lebe aroba taneko babe telamlulom,’ aro wene ambarelamsin.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ot enengag agha kamag wamnep, ane sembe lebe aroba enengap teheng kom.<span class="footnote selectable" id="F-0"><sup>a</sup></span><span id="bookmarks4"></span> <a id="v5"></a><span class="v">5-6</span><span class="vsp">&nbsp;</span>Nari nimi Nandamne yameap sunsunum uro sumbahisi ana a'undi eneng, a'undi hain sembe Nari lumbanun. Lebe arobari opsilea babe Nari lumbanun. Nimiri opsika babe Nari a'undi hain lumbanun. Nimi etneri nimi olamsile tanena, el neneko nimi yogneri obukang.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>A'unag agha nimi maikno mangkahimunneri mog so'o to'op talul,” seog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene seogti Allahri Nuh elmaboap sin ambarelamsiogti,<span id="bookmarks8"></span> <a id="v9"></a><span class="v">9-10</span><span class="vsp">&nbsp;</span>“Wene anap anmaboapti mangkahimunneap, lebe aroba so'oag wamangneap, im toman yabiropneap, a'un ni kabong anekoag agha lambalomne, sikindi mangkahyikne sembe babe niag salag palilamnange ane:<span id="bookmarks9-10"></span> <a id="v11"></a><span class="v">11</span><span class="vsp">&nbsp;</span>‘Nia mangkina hain eptopne ni wamlange nen mag agha opsinun kom,’ aro salag ane palilamna. Nen mag nubunge longoro walelamleri, mog so'o ane mali nembalul kom.<span id="bookmarks11"></span> <a id="v12"></a><span class="v">12-13</span><span class="vsp">&nbsp;</span>Nari a'unap lebe aroba tanekoap a'unag salag palilamnange nene wamle paghabog wamlul. Salag palilamnange nene sembe kekneba Nari yin ene phae mano yame saog uro kokto imag wiriklamna.<span id="bookmarks12-13"></span> <a id="v14"></a><span class="v">14</span><span class="vsp">&nbsp;</span>Sop-sop toa pololong aropne payalamneba mano yame lag talamle tanena,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nari, ‘Nia mangkina hain eptoba nen opsinun kom,’ aro salag palilamnange neneag seneraglamnun.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nari yin mano yame saog uro lag talamleba Nari kemelamneri, a'unap lebe arobaap sembe salag lelamnange nene kom tanep komdi palilamnange nene sembe el uro wamnun.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nari nia mangkina hain ua uropne niag salag lelamnange nene sik senelamlulomba, kekneba Nari yin phae mano yame ane wiriklamna,” seog.</div>
<div class="b">&nbsp;</div><span id="bookmarks17"></span>

<div class="s"><div id="s2">Nuh elmaboap sembe lebogha (9:18-29)</div></div>
<div class="b">&nbsp;</div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Nuh elmabo kabong anekoag agha lambaekne taneko si Sem, Yafet, Ham lambaek. Ham elmena sina Kanaan.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nuh elmabo wilindi abeneko nimi so'oag nimi ni sikinisang taog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nuh poneko awe weropne wamogti, haing anggur awe wenne alnibaog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Haing anggur awe welamogti, ik nhon sum Nuh poneko haing anggur lolteroba mag yonge maikno teogti, nenek salehirop nang saog uro ulamog<span class="footnote selectable" id="F-1"><sup>b</sup></span>. Nenek salehirop nang saog uro ulamogti, ag enekto amogne komopto tobogahiogti, elenge ae kalun aeag aneko malamog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nuh poneko karebenang malamogpa Ham nenekori kembaogti, “Naro yabo ambatsineba og sobukap,” aro ambarel pihiog.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ambarel pihiogpa, Semap Yafetapti ag nhon toptekti, sa'o tara-tara ag sirikag saelbamdekti, wail toman ko'ol palamdekti, “Nani kerebenang wamla imnunam kom,” aro wail tahip agha ag aneko niknibarek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Niknibarekti wamdekpa, mag yonge teogne neneko wana peket taogpa, pukogti, “Hamdi nanag uanep kom saogne ual,” aro<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Hamag yubu lelamogti,</div>
<div class="q2 top-spacing">“Anme Kanaan<span class="footnote selectable" id="F-2"><sup>c</sup></span> seklebale!</div>
<div class="q2">Elkabo arukna taleri seklenne wamle!<span id="bookmarks25"></span></div><span id="bookmarks25"></span><a id="v26"></a>
<div class="q2-vv"><span class="v">26-27</span><span class="vsp">&nbsp;</span>Name Sem Ili Allah omeknange wamlaba,</div>
<div class="q2">nimiri babe Sem Ili Allah omeklamukang.</div>
<div class="q2">Allahri Yafet elenge mog so'o yabto ambatleba,</div>
<div class="q2">eldi mangaro mangkahilenge tanekori Sem elmaboap nikag wamukang.</div>
<div class="q2">Aghana Kanaan neneko elkabo arukna talul,”</div>
<div class="p">seog.<span id="bookmarks26-27"></span></div><span id="bookmarks26-27"></span><a id="v28"></a>
<div class="p"><span class="v">28-29</span><span class="vsp">&nbsp;</span>Mag nubunge neneko longoro walelamogti nimi obsiogha Nuh hengkun-kunne teng no'op tarabare eptopne no'opbare (600) wamogpa, uro yabiog. Uro yabiog aneko nen Nuh hengkun-kunne teng aobare eptopne phendeba tarabare (350) wamog. Hengkun-kunne teng aobare eptopne phendeba tarabare (350) wamogti, Nuh mangkaeka hengkun-kunne 950 wamogpa tebaog.<span id="bookmarks28-29"></span></div>
</div>
</body>
</html>
