<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='kkl-03-MAT-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Sikini yabori seneragto ul piropneag neleplamekne toman Yahudi nimiri Allah yubu abolag nenelameka</div></div>
<div class="r"><div id="r1">(<span class="reflink"><a href="kkl-04-MRK-007.html#v1">Markus 7:1-23</a></span>)</div></div><a id="v1"></a>
<div class="m">
<div class="c-drop">15</div> <span class="v">1</span><span class="vsp">&nbsp;</span>Aneko wamekpa, Farisi nang etpareap, Musari yubu amohirop nang etpareap as Yerusalema Yesusag yaek. Yaekti Yesusag hailamekti,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Andi yubu ka'ero neleptop nangdi sae a'elban koma kwaneng telamang. Undo ulamangne toman nunisag yabori, ‘Undo-undo mag a'alel dalamlulom,’ aro ambarelamsiek yubu philamang. Sa'a sembe sindi sae a'elban koma kwaneng telamang?” aro haibaek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene seekpa, Yesusti samoro yubu lelamogti, “Wene selomba, nari babe haibahinun. Sa'a sembe a'undi a'unisag yabori ul palamekneag neleplamlomne toman Allahri aruksirop yubu irikna philamlom?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Samenag Allahri yubu lelamog nena, ‘Ani anindi yubu ka'ero kiplamsululam,’ seog. Apna, ‘Nimi etneri ili ilin yo'olamsile tanena, nimi eneko ya'ag oplulom,’ seog.<span id="bookmarks4"></span> <a id="v5"></a><span class="v">5-6</span><span class="vsp">&nbsp;</span>Wene seog aghana, a'undi nimi ambarelamsilomne toman Allahri aruksirop yubu lilobi agha wail ibarelamlom. A'undi yubu ambarelamsilom nena, nimi nhondi eldi nong nimiag yubu lelamsori, ‘Nai kain, nari saeag wamlange agha yepsinepne aneko Allah sembe pimnundi, a'un yepsinep kom,’ aro lemnep. ‘Nong nimi yepsinun kom,’ sele nimi enekori Allahri, ‘Ani anin kipsululom,’ seogne sunsunum uro urop kom. Aghana a'un Farisi nangap, Musari yubu amohirop nangapti nimi enekoag, ‘Hae, “Allahag tatnun,” aro piplam tanena, andi nong nimi yepsululam kom,’ aro nimiag ambarelamsilom. A'undi amona nimiag ambarelamsilomdi, ‘Nunisag yabori ul palamekne sunsunum uro ulamsebe,’ aro ambarelamsilomne toman a'undam nimiri Allahri aruksirop yubu lilobi agha wail ibarelamlom.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>A'unna, ‘Wali sembanukang,’ aro lero urop nimi wamlom. Samenag Yesaya ponekori a'un sembe Allahri yubu silimu tipto sik uro lelamog nena,<span id="bookmarks7"></span></div><span id="bookmarks7"></span><a id="v8"></a>
<div class="q-v top-spacing"><span class="v">8</span><span class="vsp">&nbsp;</span>‘Nimi tanekori pamag agha na omeklamneang aghana,</div>
<div class="q2">sindi wanaagna sik uro omeklamneang kom.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Sindi nimiag yubu ambarelamsiang nena,</div>
<div class="q2">nimiri senenneag agha, “Undo-undo ulamukang,” aro ambarelamsiang.</div>
<div class="q">Na Allah sembe wanaag seneragna koma omeklamneang aghana, ka'elamna kom,’ seog,”</div>
<div class="p">aro Yesusti ambatsiog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro ambatsiogti, nimi maikno longolaek nimi taneko yopsiogti, yubu ambarelamsiogti, “Wali uro ka'ebamundi seneraglamlulom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pamag agha nimi kulomag wa'inepne neneko sembe Allahri sembenga kaolbanne senelamla kom. Ot nimiri pamag agha lanaro lemnepne sembe Allahri sembenga kaolbanne sembanep,” seog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seogpa, eldi yubu ka'ero neleptop nang taneko elag yaekti, yubu lelamekti, “Andi wene selamne ka'ebi agha Farisi nang taneko wana mali tahil,” aro Yesusag ambarek.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene aro ambarekpa, Yesusti samoro, “Nani Imagne ponekori pongoroba so'oag meamlange nusamag nhon yogne pongkamlange neneko wembanepneog wamla.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sin Farisi nang tane lipsisut. Sinna haing uamsin nimiri yog nimi poa yalamsilonga saog uro ulamang. Haing uropne nhondi elkae haing uropne nhon salero poa palamna tanena, sin ni phende abeneko selengaag eba tinil pinep,” seog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Yesusti wene seogpa Petrusti, “Andi sunumna likipto leplam yubu ene tibin nenero ambatsululam,” aro wene seog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene seogpa Yesusti, “A'un olog anam seneraglom kom te?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nia mangkina nimiri tenaba sika'enag wa'inne neneko monag kulukandi, ti yarobag lambanep.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Aghana pamag agha lambanepne neneko, wanaag agha seneragnange agha lambanep. Nimiri wanaag seneraghongkia pamag agha lambanepne neneko sembe Allahri sembenga kaolbanne sembanep.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nimiri wanaag agha seneraghongkia, ‘Malia uahane,’ aro seneragto ulamang nena,</div>
<div class="li top-spacing">nimi ya'ag ohirop,</div>
<div class="li">ora nimiringe nengabo kelabo haogha pelepsirop,</div>
<div class="li">kelabo nengabo top tangkamna koma salik-malik teklop tangtop,</div>
<div class="li">nimiringe haogha torop,</div>
<div class="li">lolonne minirop,</div>
<div class="li">san tilipsirop.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Nimiri malia uropne lemnange tane agha Allahri sembenga kaolbanne sembanep. Aghana nimiri sae a'elban koma tenaba tenepne eneko sembe Allahri sembenga kaolbanne seneropne kom,” aro Yesusti ambatsiog.<span id="bookmarks20"></span></div>

<div class="s"><div id="s2">Yahudi sisa kom kel nhondi Yesusag sikne aro wana palilamogha</div></div>
<div class="r"><div id="r2">(<span class="reflink"><a href="kkl-04-MRK-007.html#v24">Markus 7:24-30</a></span>)</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Yesus anekoa lambaogti, palamogha mog so'o Tirusap Sidonap piogti wamog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Piogpa Kanaan kel nhon so'o enekoag wamogha Yesusag yalamogti, “Nu Saelba Uhiropne an Daud sisange mangap talumne. Na yareag sembane! Na namangkelag phia yonge wa'iori, naikna mali uro seklelamla,” aro ngaepto mololamog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene alamogpa, Yesusti kel enekoag yubu kiki nhon babe lemna koma wamog. Yubu lemna koma wamogpa, eldi yubu ka'ero neleptop nang taneko Yesusag yaekti, moloro yubu lelamekti, “Ngaeplamla kel ene nu wisog nenelamsil ane sembe, elag yubu lepmenba pilul,” seek.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene seekpa, Yesusti samoro yubu lelamogti, “Na wepto pogneog nena, ot sin Israel nimiri likto pirop nimi pham domba ekel ina piloa saog wamang nimi mo sembe pogneogpa yahi,” seog.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene seogpa, kel eneko Yesus whingag yaogti, yabu sanukto u amupto pulingkina yubu lelamogti, “Nu saelba uhiropne yepnululam,” aro moloro yubu lebog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene seogpa Yesusti, “Kwaneng roti meri saeag agha pelepto kam sembe toboghatsinepne nene wali kom,” seog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene seogpa, kel enekori Yesusag samoro, “Nu saelba uhiropne, sik leplam. Aghana sikini yabori kwaneng pairo terobag agha telamnari, ubun pelengel lolamnange neneko kam ologne nhon-nhondi babe ubun taneko togto terop,” seog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Kel enekori wene seogpa Yesusti, “Nanin, andi nanag sikne aro wana palilamlamne nubu sirik. Andi wanaag, ‘Uro yaboho,’ senelamlamne nene uro yabilul,” seog.</div>
<div class="p">Wene seog abeneko pere kel eneko elmangkel wali taog.<span id="bookmarks28"></span></div>

<div class="s"><div id="s3">Yesusti naiktop nimi maikno wali nembahiogha</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Yesus anekoa lambaogti, mag longorop mag sin Galilea abol toman palamogha waelba lebogti, yim nhonag yingkiogti pukamog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Yingkina pukamogpa, nimi maiknori nimi naiklamekne, yan keamtirop nimiap, haing urop nimiap, yan mali nimiap, yubu lerop kom nimiap, nimi sa'a-sa'a naikna wamsiogne payalamsiek. Payingkina Yesus whingag pail alamsiekpa, wali nenelamsiog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Wali nenelamsiogpa, yubu lerop kom nimiri yubu lelamek. Yan keamtirop nimi wali nenelamsiogpa, yan mali nimi wali yabalamek. Haing uhirop nimi haing kwelekto ililamek. Nimi maikno aneko wamek nimiri nia ni undo uro yabihiogne kembiag agha lo'om seekti, Israel nimi paia uhiropne Allah poneko omeklamek.<span id="bookmarks31"></span></div>

<div class="s"><div id="s4">Yesusti nimi teng-tengne (4.000) tena tatsiogha</div></div>
<div class="r"><div id="r3">(<span class="reflink"><a href="kkl-04-MRK-008.html#v1">Markus 8:1-10</a></span>)</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Yesusti eldi yubu ka'ero neleptop nang yopsiogti, yubu lelamogti, “Nimi maikno nanag yalamongpa, wamap paghabog inipna ik wilindip sum tal. Ik wilindip sum talba, kwaneng orogti kwaneng yo wamangba, yareag senelamsin. Nari sinag, ‘Pululom,’ aro ambatsisene tanena, ‘Kwaneng yoapti mandu aro phukul piikag,’ senelamnari sin kwaneng tatsin koma sae lipsinepne na karong,” seog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene seogpa, eldi yubu ka'ero neleptop nangdi yubu lelamekti, “Nimi along taneko sembe kwaneng tenaba orog pagha, pai aldesag wamaptina, nuri tala siba kwaneng roti sunuro tol pinep?” seek.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wene seekpa Yesusti, “Kwaneng roti etpare saelbamlom?” aro haibahiog.</div>
<div class="p">Wene aro haibahiogpa sindina, “Kwaneng roti saekpareap, ikan ologne etpareap wamla,” seek.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene seekpa, Yesusti nimi maikno wamek nimi tanekoag, “So'oag puksut,” seog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Pukekpa kwaneng roti saekpare abenekoap, ikan ologne etpare abenekoap tobogti Allahag, “Nani, wali tatsilam,” aro kibog. Allah kibogti kwaneng roti saekpare abeneko saeri khepto-khepto eldi yubu ka'ero neleptop nangag tatsiogpa, nimi maikno tanekoag pogto tatsiek.<span id="bookmarks36"></span> <a id="v37"></a><span class="v">37-38</span><span class="vsp">&nbsp;</span>Pogto tarel pihiekpa, nimi niri mon og uro teek. Sin kwaneng teek nimi taneko wamek nena, kabuni mo a'ilbahin tanena, teng-tengne (4.000) wamekpa, kelaboap me kelmaboap babe wamek. Nimi tanekori mon og uro teekpa, phelektopne babe wamog. Eldi yubu ka'ero neleptop nangdi kwaneng rotiap, ikan sopap kheptoba phelektopne poloro pibekti, haing agha kau wiroba nubunge saekpareag libaek.<span id="bookmarks37-38"></span></div><span id="bookmarks37-38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene teekpa, mon og tahiogpa, Yesusti nimi maikno tanekoag, “A'undi asag pululom,” seog. Seogpa lambaekpa, kabong lomag waelbaogti, Magadan so'oag sip piog.<span id="bookmarks39"></span></div>
</div>
</body>
</html>
