<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 17</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">17:24 </span><span class=\"ft\">Sin nimi tanekori, “Allahri Mem Ae soro o'obanepne sembe tatsinepne kamna kaptoba,” seekne enekona, samenag Musari aruksirop yubu sunsunum uro Allahri Kalun Ae Memne soro o'obanepne sembe Israel nimi agha nengabo niri tatsinepneog wamla seog (Keluaran - Lambaeka 30:11-16). Yesus wamog ko'oag aneko, Israel nimiri ik phende awe tolamekti, kamna dirham phende tolamnep. Kamna dirham phende tolamekne saog uro, Israel nangdi Allahri Mem Ae soro o'obanepne sembe tatsinepneog wamog.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;17&nbsp;&nbsp;</a></span>
  <span class="button"><a href='kkl-03-MAT-018.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus nong a'eropne tangom agha haing omomne warebaogha</div></div>
<div class="r"><div id="r1">(<span class="reflink"><a href="kkl-04-MRK-009.html#v2">Markus 9:2-13</a></span>; <span class="reflink"><a href="kkl-05-LUK-009.html#v28">Lukas 9:28-36</a></span>)</div></div><a id="v1"></a>
<div class="m">
<div class="c-drop">17</div> <span class="v">1</span><span class="vsp">&nbsp;</span>Wene seogpa, ik no'opbare wameka, Yesusti Petrusap Yakobusap, ilipsae Yohanesap enero poa main wenge nhonag waelbaekti, sin tombare mo wamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Mo wamekpa, sikin whingag agha Yesus nong a'eropne taog. Eldi whing heng tingiropba wareropne saog ulamogpa, eldi ag wangkamogne babe imang wareropne saog uro kororo warebaog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kororo warelamogpa, kemelamekpa Yesus wamoghag aneko Allah yubu silimu tipto ulamdek nang Musaap Eliaap lag tangom agha Yesusap nhon yubu lelameka ipsiek.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Yubu lelamekpa ipsiekti, Petrusti Yesusag yubu lelamogti, “Nai, nu saelba uhiropne wamlamne. Nu tane wamap nena wali. Andi wali sembamen tanena, ae wilindi kalun ae soro kaulbanun. An sembe nhon, Musa sembe nhon, Elia sembe nhon sobatsinun,” seog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Petrusti wene alamog abeneko, toa tibin sirikne pololonga niknilogsiogpa, toa nusamag agha yubu lelamogti, “Anena na Name, nari wanaag me o'ona senelamnange wamla. El sembe wana awi ulamnel. Eldi yubu ka'elamlulom,” alamogha ka'ebaek.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Eldi yubu ka'ero neleptop nang tanekori ka'elamekpa, yubu lelamogha sembe log lelem u amupto so'oag malingkiek.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Logti so'oag malingkiek aghana, Yesus yaogti, sinag sae palilamogti, “Seksut. Log sembaheng kom,” seog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yesusti, “Seksut,” seogpa sin usog ebel ingkina kemelamekpa, sin Yesusap wamek nimi abeneko ipsiek komdi, Yesus mo wamogha ibek.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Undo unuaogpa, Yesusap elkabo wilindi abenekoap mainag agha kuluklamekti, Yesusti irikto yubu ambarelamsiogti, “A'undi mainag anekoa wene iplomne sembe nimi nhonag babe ambatsiseng kom. Na mog so'oag nimi tangtopne wamna aghana, amik tebaneri, nimi teptopne anabiag agha nen samoro kamag tanun. Na nen samoro kamag tane taneogna, a'undi wene iplomne sembe hae nimi ambatsululom,” seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene seogpa, eldi yubu ka'ero neleptop nang tanekori Yesusag hailamekti, “Wene ibapne sembe undo leplam tanena, sa'a sembe Musari yubu amohirop nangdi, ‘Elia sam yale taneogna, Allahri wepto poglenge poneko amik yalul,’ aro ambarelamsiang?” aro haibaek.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene aro haibaekpa, Yesusti samoro ambarelamsiogti, “Elia ponekori sam yingkina, ‘Nia mangkina o'oro wali nembanun,’ aro wero uanepne sembe sik uro ambarelamsiang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ot nari a'unag ambarelamsinne, Elia poneko samenag yingkina wamog aghana, ekondi nimiri ibek kom. Ibek kom aghana, nimiri el sembe karongdi, ‘Malia uaukap,’ senenne sunsunum uro ni uaong. Elag undo malia ulamong saog uro ko'o we uro wamna komag sindi na mog so'oag nimi tahinge babe malia ulamneikpa seklebanun,” aro ambatsiog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene seogpa, eldi yubu ka'ero neleptop nang tanekori ka'ebaekti, “Yohanes maghag pelengehiropne poneko sembe lelamla,” aro seneragto el taek.<span id="bookmarks13"></span></div>

<div class="s"><div id="s2">Yesusti phia yonge me kulomag agha yag lambaogha</div></div>
<div class="r"><div id="r2">(<span class="reflink"><a href="kkl-04-MRK-009.html#v14">Markus 9:14-29</a></span>; <span class="reflink"><a href="kkl-05-LUK-009.html#v37">Lukas 9:37-43</a></span>)</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Yesusap elkabo wilindi tanekoap nen samoro mainag agha kulukul alamekpa, nimi maikno longol ingkina wamekag yaek. Yaekpa nimi kabuni nhon yaogti, Yesus whingag yabu sanukto pulingkiog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Pulingkiogti yubu lelamogti, “Nai, nanenge me yareag sembanululam. Naikna nong konkonoro kikipnange neneko yalamla tanena, nenek salero malingkina ik sulu aukag wa'ang, maghag wa'ang uro maiknoro seklelamla.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Seklelamlaba andi yubu ka'ero neleptop nangag, ‘Wali nembatnululom,’ aro payan aghana, sumbangba eraruktina, wali nembanep kom saog wamla,” aro Yesusag ambarog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene aro ambarogpa, Yesusti samoro nimi enekoag, “Eh, a'un nanag sik semban koma kwanekto ka'eseptanepne ulamlom nimi. Na ko'o ik etpare a'un anabiag wamneri, ‘Nanag sik senelamseng,’ aro wana pailingkina wamnep? Me eneko nanag ane payahut,” seog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Wene seogpa payaekpa, Yesusti me aneko kulomag phia yonge wamogne nenekoag, “Lambae,” aro wenero arukaog. Phia yonge neneko me anekoag agha yag lambaog abeneko pere, me aneko peket wali taog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wali taogpa, eldi yubu ka'ero neleptop nang taneko Yesusag yaekti, Yesusap nhon mo wamek. Mo wamekti hailamekti, “Sa'a sembe nuri phia me eneko kulomag ua uropne neneko nuri yag lambanep kom?” aro haibaek.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene aro haibaekpa, Yesusti samoro ambarelamsiogti, “Allahag wana palilamlom komne sembe phia neneko a'undi yag lambanep kom. Nari a'unag yubu sikne agha ambatnuahinne ka'ebahut. A'undi Allahag sikne aro wana paliropne o'ongkom sirik wamla. Kwarang si babe o'ongkomne wamla aghana, a'undi nen ma'aro Allahag sikne aro wana palilamsomdi, kwarang si saog taho tanena, a'undi sa'a-sa'a, ‘Uro yaboho,’ senelapmunneag agha nia ni uro yabinep. A'undi wana undo sikne aro Allahag wana palilapmunneag agha yim aneag lelamsomdi, ‘Ane siba ko'oro ano sip pi,’ aro arukahom tanena, sik uro ko'oro pinep.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Aghana phia yonge nene saogne yag lambahinep nena, mo yubuag agha yag lambanep kom. Ot kwaneng mag tero koma Allahag molona mololapmunba, Allahri ka'ebi agha wali sele taneogna, el mikipne pere agha yag lambahinep,” aro ambatsiog.<span id="bookmarks21"></span></div>

<div class="s"><div id="s3">Yesusti, “Ya'ag omnukang,” aro eldi yubu ka'ero neleptop nangag nen sarikto ambatsiogha</div></div>
<div class="r"><div id="r3">(<span class="reflink"><a href="kkl-04-MRK-009.html#v30">Markus 9:30-32</a></span>; <span class="reflink"><a href="kkl-05-LUK-009.html#v43">Lukas 9:43-45</a></span>)</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Eldi yubu ka'ero neleptop nang as Galilea winip taekti wamekpa, Yesusti sinag ambarelamsiogti, “Nimiri na mog so'oag nimi tahinge pan khero aisa nimiri saeag nembanenep sum peram tal.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sindi saeag taneba, nimiri ya'ag omneik aghana, ik wilindip sum nen samoro kamag tanun,” aro ambatsiog.</div>
<div class="p">Yesusti wene aro ambatsiogne ka'ebaekti, wana ikin sirik tahiog.<span id="bookmarks23"></span></div>

<div class="s"><div id="s4">Allahri Mem Ae o'obanepne sembe tatsiroba Yesusti pibogha</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Yesus eldi yubu ka'ero neleptop nangap as Kapernaum piek. Piekti wamekpa, Allahri Mem Ae soro o'obanepne sembe kamna kaptoba poloro paia ulamek nimi taneko Petrusag yaek. Yaekti hailamekti, “A'un yubu amohiropne ponekori Allahri Mem Ae soro o'obanepne sembe, ‘Dirham phende tatsululam,’ aro leropne abeneko tarelamsil to, kom to?” aro haibaek.<span class="footnote selectable" id="F-0"><sup>a</sup></span><span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene aro haibaekpa, Petrusti samoro, “Sik tarelamsil,” seog.</div>
<div class="p">Wene seogti, aeag wa'alamogpa, Yesusti sam Petrusag hailamogti, “Simon, andi senelamlamne ka'ebanun. Mog so'oag nimi sembe yubu sia lero saelba uhirop nangdi ora nimiag, ‘A'undi saeagha wamlange karepto a'un o'obahinepne sembe nu kipsiroba tatsululom,’ aro aruklamsiangne neneko etneri saeagha tolamang? Saelba uhirop nang tanekori sikin mabo agha tolamang to, yog nimi agha tolamang to?” aro haibaog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene seogpa, Petrusti samoro, “Yog nimiri saeagha tolamang,” seog.</div>
<div class="p">Seogpa Yesusti, “Wene selam tanena, sin yubu sia lerop nangdi mabori saeagha tomnep kom saog wamla.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Aghana nimi tanekori wana mali nunag pipsiikag aro tatsululam. Ane sembe, mag longorop maghag pimendi, ‘Ikan kiliro saelbanun,’ aro si weroba piplulam. Ikan kiliro saelbamendi, ikan samenne neneko si ka'en kwa'abi agha si lomag kembamendi, kamna kaptoba nhon iplulam. Kamna kaptoba wanange ipmenne neneko, anap nanapti tatsinepneog wamlange sunsunum uro kamna kaptoba wanange wamleba iplulam. Topmendi sinag tarel phululam,” seog.<span id="bookmarks27"></span></div>
</div>
</body>
</html>
