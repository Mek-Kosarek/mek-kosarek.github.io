<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='kkl-29-REV-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">As Babel loba taogha</div></div><a id="v1"></a>
<div class="m">
<div class="c-drop">18</div> <span class="v">1</span><span class="vsp">&nbsp;</span>Neneko uro yabioba, nari haing uamna kwelekamna senenag agha ililamnoba, Allah arukna malaikat yogne imag agha kulukul alamoba imno. Eldi saelba uhirop mikipne nubu wamoba, elag imang wamonge nenekori mog so'o tibin warelobo.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yubu nubunge agha lelamori,</div>
<div class="q top-spacing">“Wene loba tal! As kaluro sorop as Babel nubunge eneko tapto loba tal!</div>
<div class="q">Wene as enekoag phia tognol tanag taori,</div>
<div class="q2">mema yongeri nimi nepsiropne ua urobag wamla.</div>
<div class="q">As lomag tao wamnebagna, ni winang nimiri winang sop tehirop kom winangap,</div>
<div class="q2">nimiri mali senehirop winangap wamnebag agha tao.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>As kaluro sorop as Babel nimiri samen malia ulamong nena,</div>
<div class="q2">kelabori nimi sae kiliro mag yonge tebatsiro nenek nenelamsilori,</div>
<div class="q2">wana tohiro nengaboap salik-malik waleptangka malia ulamloa saog uro ulamongpa,</div>
<div class="q3">tala-tala ni mog so'oag nimi Babel nimiag neleplamsiong.</div>
<div class="q">Mog so'oag nimi sembe yubu sia lennangdi,</div>
<div class="q2">Nuni Imagne poneko wailag nembi agha</div>
<div class="q3">kelaboap salik-malik waleptangkamlonga saog uro as nubunge nenekoap ma'aptangkamong.</div>
<div class="q">Kamna kapto toltoro tolongorop nang mog so'oag tala-tala wamong nang as enekoag pang-yang ulamongdi,</div>
<div class="q2">nimiri wanaag, ‘Nanag uro yaboho,’ senenne wali-waliaba along kamna kapto toro palamongdi, tup talamong.</div>
<div class="q">Salik-malik walep tangtop kel enekoag nelebom agha Nuni Allah wailag nembaong ane sembe, as soro kalurop as Babel nubunge eneko wene tapto loba tal!”</div>
<div class="p">aro lelamoa ka'ebano.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Nen nari ka'elamnoag agha Imagneri yubu nhon lelamongena,</div>
<div class="q top-spacing">“Lambahut! Nari mabo, a'undi as kaluro sorop as Babel tanekoa a'un lambalulom!</div>
<div class="q2">As aneko nimiri malia ulamangeag nelebahom tanena,</div>
<div class="q2">sinag nimi ohinne sekleroba tam timbanepne a'unag babe taleag aro lambalulom.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Malia ulamangdi, sembenga loloro palilamlange neneko ere-ere waelbaongdi,</div>
<div class="q2">imag tai yangkalamloa saogne as aneko nimiri malia ulamangne sembe Allah el wamla.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Babel enekori nimiag tarelamsiog saog uro elag lunuro tatlulom.</div>
<div class="q2">Eldi nimiag yonge ulamsiogne nena,</div>
<div class="q3">eldi mag yonge tebatsiro nenek nenelamsiloa saog uro ulamogne nene sembe</div>
<div class="q2">a'undi lunulapmundi, nen phelekto elag ma'aro yonge piplulom.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Kel enekori eldangkel wanaag paliag neneldalamlari,</div>
<div class="q2">‘Yauog kel wamna komdi, na yubu sia lerop kel nubunge wamna.</div>
<div class="q2">Ik nhon babe amang uro yaghe sembanun kom,’ alamla.</div>
<div class="q3">‘Bobonge agto yaboho,’ senenne agha tup nenel dalamog.</div>
<div class="q">Ane sembe, wene wali-walia maikno elag to'opto wamlange talup lambamundi,</div>
<div class="q2">seklenne agha to'opto lumbamun andarina, wana ikin uro seklebalul.</div>
<div class="q">Eldi wanaag, ‘Ik nhon babe amang uro yaghe sembanun kom,’ alamlange sembe,<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>ik nhon sum agha nimi ohinne elag omnep nena,</div>
<div class="q2">tepnange babe, amang uro unne babe, kwaneng yo seklenne babe</div>
<div class="q3">elag uro yabilul.</div>
<div class="q">Nuni Allah nu Saelbamsilne mikip sirik wamlari,</div>
<div class="q2">kel eneko sembe tam lelekto kemero kareplamleba,</div>
<div class="q2">ik nhon sum agha elna aukti tero kom talul,”</div>
<div class="p">aro wene alamoa ka'ebano.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene aro ka'ebanongena, as kaluro sorop as Babel eneko aukti telamleri, auk mhong kuka walelamleba, mog so'oag nimi sembe yubu sia lerop nangdi ililamikti, ngolol aro engelamukang. Mog so'oag nimi sembe yubu sia lennangdi, “Bobonge nanag wamlange agto yaboho,” aro ulamongdi, kelaboap salik-malik waleptankamloa saog uro Nuni Imagne poneko wailag nembi agha as kaluro sorop as nenekoap ma'aptangkamong. Ane sembe, as kaluro sorop as neneko aukti telamleba, yubu sia lerop nangdi engero, ‘Wali-waliaba nen nunag talul kom,’ aro ngolol alamukang.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>As Babel aneko auk telamleba, seklelamukangne sembe yubu sia lerop nang ‘Nunag taleag,’ aro log lelem weag sekamikti, tiboghamukang. Sin weag sekamikti lelamikti,</div>
<div class="q top-spacing">‘Yaghe, seklelamang-e! As Babel kaluro sorop as nubunge eneko</div>
<div class="q2">as mikip sirikne wamo aghana, ot heng ko'o nhonoghag agha</div>
<div class="q2">tam pelengeloglaba, loba tal!” alamukang.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nimiri kamna kapto toltoro tolongorop nimi mog so'oag tala-tala wamong nimi tanekori babe, as nubunge neneko sembe amang pairo engelamukang nena, “As eneko wamso tanena, sikindinge taneko kamna kapto tolaheng,” senelamukang aghana, kom taleba, “Nimi nhondi babe nuri saeag payalamapne kamna kapto tolaukang kom,” aro engelamukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>As nubunge neneko anam aukti ten komag, nimiri wana awi sirik uro kamna alikinag uro kapto tomnep nena,</div>
<div class="li top-spacing">leng-leng aroba emasap,</div>
<div class="li">leng-leng aroba perakap,</div>
<div class="li">kirik wana yame-yame upsererop kirik wana elektobaap,</div>
<div class="li">wali sik wana saogne mutiaraap,</div>
<div class="li">ag wet purum winne agha wirop ag walingeap, wet purum yongonne agha wirop ag walingeap,</div>
<div class="li">ag walinge uwongneap, uwong ag agha poptangtopneap,</div>
<div class="li">kal ken-ken song wali saog kalap,</div>
<div class="li">pham nubu sirik pham gadya sombola wenge agha sunurobaap,</div>
<div class="li">kal kamna alikinag urop kal agha sunurobaap,</div>
<div class="li">besi agha sunuroba uwongneap piringeap,</div>
<div class="li">ae sorop kirik sildi yogto-yogto pairop kirikap,<span id="bookmarks12"></span></div><span id="bookmarks12"></span><a id="v13"></a>
<div class="li-vv"><span class="v">13</span><span class="vsp">&nbsp;</span>kwaneng ma'al yona emem arobaap,</div>
<div class="li">emem aroba kal konap,</div>
<div class="li">song walia aukag tamnepneap,</div>
<div class="li">nimi nongag likto song wali nenerobaap,</div>
<div class="li">kal wea song walingeap,</div>
<div class="li">haing anggur wana loltero terop maghap,</div>
<div class="li">kal zaitun wana lolterop maghap,</div>
<div class="li">kwaneng roti sunuroba leng-lenga walingeap,</div>
<div class="li">kwaneng roti sunuroba gandum walingeap,</div>
<div class="li">pham sapiap, pham dombaap,</div>
<div class="li">pham kudaap, nimi alibag pukamnaba pham kudari kiliro pabihiropneap,</div>
<div class="li">nimi babe, arukna nembahinep nimi nong kamna kapto pabihirop nimiap,</div>
<div class="p">anam as nubunge Babel eneko aukti ten komag, pibom agha nimiri kamna kapto tol pinep.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kamna kapto toro tolongorop nimi tanekori as nubunge nenekoag ikinne timbalenge iogha lelamikti, “Andi wanaag ‘Wali-walia topsene,’ senelamlamne neneko ni kom tal. An tuptangka an holno seneba ni ka'eseptaoba, nia taneko nen iplulam kom,” alamukang.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>As kaluro sorop as neneko loba talamleba, ogti lebareklamlenge sembe, sin samenag as enekoag nimiag kamna kapto toroaekti, tup taek nimi taneko weag agha tiboghaukang. Tiboghaikti log lelem weag sekamikti, amang pairo engelamukang.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Engelamikti yubu lelamikti,</div>
<div class="q top-spacing">“Yaghe, seklelamang-e! As kaluro sorop as nubunge Babel eneko mane agha loba tal!</div>
<div class="q2">Elag kwiria elektoba enekamongena, wet purum winne agha wirop agap,</div>
<div class="q3">ag uwong popneap, uwong agap eneka urop.</div>
<div class="q2">Eldi sop-sop towalengeptangtobana leng-leng aroba emasap,</div>
<div class="q3">kamna alikinag agha sik wana saog uropne mutiaraap,</div>
<div class="q3">kirik wana yame-yame upsererop kirikap towalengeptangka urop.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Aghana heng ko'o nhonoghag agha elag tup ua ulamlange neneko orog tal,” alamukang.</div>
<div class="p">Mag alip toman kabong nubunge alibag pirop nimi ni, kabong o'orop nang sikini yaboap, kabong lomag o'orop nangap, “Mag lomag uroba sembe ero toroaukap,” aro kabongag nhon pirop nangap, sin niri weag agha sekamikti tiboghamukang.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Weag sekamikti tilamikpa, as eneko auk telamleri, mhong kuklamlea tiboghamukang. Tiboghamikti yubu haum alamikti, “As nubunge nhon as ene saog uro nubu uro soro kaulbaekne nhon urop kom,” alamukang.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Unulamlea sembe sin engelamikti, amang uropne agha usoghag hao lopto towalengel dalamikti, yubu engenange agha nubu uro engelamukang. Engelamikti,</div>
<div class="q top-spacing">“Yaghe, seklelamang-e! As soro kalurop as nubunge Babel eneko mane agha loba tal!</div>
<div class="q2">As eneag tup wamlangeri nu kabong mag alip toman piroba ngai nimi tup nenelamsil!</div>
<div class="q">Aghana heng ko'o nhonoghag agha nia-ni wamlange loba tal,”</div>
<div class="p">alamukang.<span id="bookmarks19"></span></div><span id="bookmarks19"></span><a id="v20"></a>
<div class="q-vv top-spacing"><span class="v">20</span><span class="vsp">&nbsp;</span>A'un imag ua urop nang, as kaluro sorop as neneko kom talne sembe yeng uro wamsut!</div>
<div class="q2">A'un Allah Elmabo wepsirop nimiap, A'un Yesusti wepto pogsirop nangap, a'un Allah yubu silimu tiptop nangap, awi senelamsut!</div>
<div class="q">As neneko nimiri a'unag malia uhiropne sembe Allahri tam pelengero lumbahil!<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Neneko uro yabioba, imnori kemelamnoag agha Allah arukna malaikat mikipne nhondi kirik nubu sirikne saelbamori, mag laut longorop mag nubungeag tobog aori, yubu lelamori,</div>
<div class="q top-spacing">“Undo kirik nene mikip uro pelengero toboghan saog uro,</div>
<div class="q2">as Babel soro kaubaogne neneko yo uro wa'epto toboghaleba,</div>
<div class="q2">nimi nhondi babe olog ibukang kom.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Pingpong yubu neneroba kecapi orop nimiri olamika lilim babe,</div>
<div class="q2">sepna septop nimiri seplamika babe,</div>
<div class="q2">ma'i agha lom nembongkia pho alamikpa yubu lelamlea babe,</div>
<div class="q2">ma'i trompet pho alamika babe an as Babel tanekoag nimiri nen ka'ebaukang kom.</div>
<div class="q">Sa'a-sa'a ni kop-kop tagto el wamnari, sunuro sorop nimi babe as tanekoag ibukang kom.</div>
<div class="q">Kwaneng roti koloptop wana ururo yambanep kirikti yubu lelamlea babe as tanekoag ka'ebaukang kom.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>As tanekoag whea nhon babe nen wareamlul kom.</div>
<div class="q2">Anekoa nimiri kelabo tomnep sepna septo irit pholong alamika babe ka'ebaukang kom.</div>
<div class="q">Samen as soro kalurop as Babel neneag agha</div>
<div class="q2">kamna kapto toltoro tolongorop nimi tup nang nubu sirik nang nenep taong.</div>
<div class="q">An Babel nimiri mili lero nimi mog so'oag nimi ulamsiloa saog ulamomba,</div>
<div class="q2">mog so'oag ni tala-tala wamong nimiri a'unag, ‘Nubunang,’ aro nelebahiongdi,</div>
<div class="q2">orolena sik senelamong,”</div>
<div class="p">aro Allah arukna malaikat ponekori alamoa ka'ebano.<span id="bookmarks23"></span></div><span id="bookmarks23"></span><a id="v24"></a>
<div class="q-vv top-spacing"><span class="v">24</span><span class="vsp">&nbsp;</span>As Babel nimi tanekori mog so'oag ni tala-tala wamong nimi opsiongba,</div>
<div class="q2">Allah yubu silimu tiptop nangap, Allah Elmabo weptop nimiap eneng lanaro tebaong.<span id="bookmarks24"></span></div>
</div>
</body>
</html>
