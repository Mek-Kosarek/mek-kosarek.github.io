<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">27:10 </span><span class=\"ft\">Matius ponekori Allah yubu silimu tiptop nimi phende Zakhariaap Yeremiaap abenekori mome toro piptek yubu agha nhon nembaogti, mome eneag pibog (Zakharia 11:12,13; Yeremia 19:1-13, apna Yeremia 32:6-9).</span></div>",
    "F-1": "<div class=\"footnote-p\"><span class=\"fr\">27:66 </span><span class=\"fq\">“Kwerekaheng kom,” senenne kekneba </span><span class=\"ft\">Roma nimi tanekori kekneba nhon pibek nena, “Nimi etneri kwerekale tanena, nimi enekoag ikinne timbalul,” aro kekneba pibek.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='kkl-03-MAT-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus salero Pilatus whingag pabieka</div></div>
<div class="r"><div id="r1">(<span class="reflink"><a href="kkl-04-MRK-015.html#v1">Markus 15:1</a></span>; <span class="reflink"><a href="kkl-05-LUK-023.html#v1">Lukas 23:1-2</a></span>; <span class="reflink"><a href="kkl-06-JHN-018.html#v28">Yohanes 18:28-32</a></span>)</div></div><a id="v1"></a>
<div class="m">
<div class="c-drop">27</div> <span class="v">1</span><span class="vsp">&nbsp;</span>Lukun kekman memnang Allah sembe palirop nang sikini yabo niap, Yahudi nimi wenehirop nang niapti, “Yesus obukap,” aro sae saekag karebaek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Karebaekti el sae salero haing kaubekti, wamek mog so'o saelba uropne gubernur Pilatus ponekoag tarel piek.<span id="bookmarks2"></span></div>

<div class="s"><div id="s2">Yudas eldamne optaogha</div></div>
<div class="r"><div id="r2">(Pogsiog Nang 1:18-19)</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>“Yesus tebalul,” aro yubu tam karepto pelengkibekpa, Yesus pan khebaogne Yudas nenekori kembaogti, “Yaghe, malia uanne nene lipsene,” aro seneraghog. Seneraghogti kamna kaptoba perak sunuroba wanange teng nhon epto wilindi tareka aneko karong sembaogti, samoro memnang Allah sembe palirop nang sikini yaboap, Yahudi nimi wenehirop nangap abenekoag samoro tarel pihiog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Samoro tarel palamsiogti, “Na malia uan. Nari pan kheban nimi ene malia urop kom nimi aghana, eneng lanaro tebaleag,” seog.</div>
<div class="p">Wene seog aghana sindina, “Nene tam nuringe kom. Nenena tam andinge,” seek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene seekne ka'ebaogti, perak tareka aneko Yudasti Allahri Mem Aeag toboglobol pihiogti, pina ngang perop tangto oldal piog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allahri Mem Aeag toboglopsiog kamna kaptoba wanange aneko memnang Allah sembe palirop nang sikini yabo tanekori poloro tobek. Poloro tobekti, yubu lelamekti, “Kamna kaptoba wanange eneag agha nimi eneng lanaro tebanep. Ane sembe nimiri Allah sembe palirop kamna kaptoba wanange Mem Ae lomag paliropne nikag nen ma'abanep kom,” aro tam karebaek.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene aro yubu saekag lebekti, kamna kaptoba nenekoag agha mog so'o nhon kamna kapto tobek. Sindi kamna kapto tobek so'o ngainge ponekona, so'oag agha winiro sa'a-sa'a sunurop nimi wamlaba, eldinge mog so'o kamna kapto tobek. Tobek mog so'o enekona, nimi sekelanan nimi tebanba, so'o siksinebag nembaek.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ane sembe sumene babe tobek so'o eneko si engero yabalamlange, “Nimi Eneng So'o,” alamang.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Undo unuaekne toman agha Allah yubu silimu tiptopne Yeremiari lebogne sunup tangto tiptaog. Sunup tangto tiptaog yubu enekona, “Sindi kamna kaptoba wanange teng nhon epto wilindi toro saelbaek nena, Israel ponekori likto pirop nimi nhon-nhondi, ‘El ora nimiri saeag nembaukap,’ aro kamna paliro karebaekti, el wa'epto kamna kaptoba tobek.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kamna kaptoba toro saelbaekne enekoag agha, el so'oag agha winiro sa'a-sa'a sunuropne ponekori mog so'o tobek. So'o tobekne neneko nu Saelba Uhiropne ponekori na Allah yubu silimu tiptopneag, ‘So'o toplulam,’ aro arukto ambatneogne sunsunum uro tobek,” aro mome toro pibog.<span class="footnote selectable" id="F-0"><sup>a</sup></span><span id="bookmarks10"></span></div>

<div class="s"><div id="s3">Pilatusti Yesusag haim-haim alamogha</div></div>
<div class="r"><div id="r3">(<span class="reflink"><a href="kkl-04-MRK-015.html#v2">Markus 15:2-5</a></span>; <span class="reflink"><a href="kkl-05-LUK-023.html#v3">Lukas 23:3-5</a></span>; <span class="reflink"><a href="kkl-06-JHN-018.html#v33">Yohanes 18:33-38</a></span>)</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Yesus poa lebekti, mog so'o saleropne gubernur ponekoag poa piekpa, el ponekori Yesus hailamogti, “Anna Yahudi nimi sembe yubu sia lenne poneko te?” aro haibaog.</div>
<div class="p">Wene aro haibaogpa, Yesusti samoro, “Andi leplamne pone wamna,” seog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Memnang Allah sembe palirop nang sikini yaboap, Yahudi nimi wenehirop nangapti tam palinne maikno loloro hail wa'alamek aghana, sinag samoro yubu lebog kom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ane sembe Pilatusti elag yubu lelamogti, “Sindi anag tam palilangkeangne ka'ebalam kom te?” seog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene aro haibaogpa, Yesusti samoro lebog kom. Yubu kiki nhon babe lemna koma ulamogne sembe mog so'o saelba uropne gubernur ponekori lo'om paibom aro yaghe sembaog.<span id="bookmarks14"></span></div>

<div class="s"><div id="s4">“Yesus tebalul,” aro tam karepto pibeka</div></div>
<div class="r"><div id="r4">(<span class="reflink"><a href="kkl-04-MRK-015.html#v6">Markus 15:6-15</a></span>; <span class="reflink"><a href="kkl-05-LUK-023.html#v13">Lukas 23:13-25</a></span>; <span class="reflink"><a href="kkl-06-JHN-018.html#v39">Yohanes 18:39</a></span>--<span class="reflink"><a href="kkl-06-JHN-019.html#v16">19:16</a></span>)</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Yahudi nimiri ik saekpare kwaneng roti walerop komne telamek ko'o uro yabalamogne abeneko Yahudi nimi maikno aneko longol alamek. Mog so'o saelba uropne gubernur ponekori longol alamek nimi tanekoag, “Nimi nhon haing sae kaupto kop aeag urop nimi nhon wepmunba, sae lobatsinun,” aro samenag agha ulamog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Wamek sum eneko haing sae kauptopne nhon si Barabas, si nhon Yesus wamog. Eldi yonge uaogpa, haing sae kaupto kop aeag tobongkibekne sembe nimi maiknori el si el uro wamek.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ane sembe nimi maikno longolaekpa, Pilatusti hailamsiogti, “A'undi senelamlomne nimi etne agha sae lobitneba, lambalul senelamlom? Yesus Barabas agha sae limnun to, Yesus el sembe Kristus aro engero yabalamlange sae limnun to?” aro haibahiog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro haibahiog nena, Pilatus poneko el uro wamogpa, nubu nang tanekori, “Yesus si nubunge taleag,” aro wana mali senelamekti, el saeag tarel piek. Unulamekne sembe el wamogti, wene aro longolaek nimi tanekoag haibahiog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Pilatus tam kareptop nimi pukamoghag wamogpa, eldi keldi yubu poa pirop nimi elag poghog. Yubu elag pibog nena, “Nari nimi ene sembe inipnag lenda singkik uro mamna. El wana porogne agha tam nenelamangne sembe sae tobongkipseng kom,” aro ela'angeag yubu pibogpa, nimiri Pilatusag yubu poa ambarelaog.</div>
<div class="p">Wene aro longolaek nimi tanekoag haibahiogti, eldi keldi yubu ka'ebaog aghana,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>memnang Allah sembe palirop nang sikini yaboap, Yahudi nimi wenehirop nangapti nimi maikno tanekoag wana toro ekel ina nenelamsiek. Yahudi nimi nubu nang tanekori nimi maikno tanekoag, “Barabas lambaleba, Yesusna tebalul sululom,” aro wana toro ambarelamsiek.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro ambarelamsiekpa, mog so'o saelba uropne gubernur ponekori sin hailamsiogti, “Sin phende nang abene etne agha a'un sembe sae lobatsinun?” aro haibahiog.</div>
<div class="p">Wene aro haibahiogpa sindina, “Barabas agha sae lobatsululam,” alamek.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene alamekpa Pilatusti, “Wene alamlom tanena, nari el Kristus aro engero yabalamlange pone Yesusag huanun?” seog.</div>
<div class="p">Wene seogpa, nimi ni tanekori yubu lelamekti, “Kalag sipto oplulam!” alamek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene alamekpa, Pilatusti hailamsiogti, “Wene alamlom aghana sa'a sembe? Malinge huropne uao?” aro haibahiog.</div>
<div class="p">Wene aro haibahiog aghana, sindi yubu nen nubu nenero haum aro lelamekti, “Kalag sipto oplulam!” seek.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene alamekpa, Pilatusti seneraglamogti, “Nari ulamnangeri yepsinep kom aghana, wene alohangba, yubu kiliro loba tanuan,” sembaog. Wene aro seneraghogti, mag tobogti, longolamek nimi maikno whingag anekoa sae a'elbaog. Sae a'elelamogti, yubu lelamogti, “Nimi ene eneng lanaro tebalea nanag tam talul kom. Tamna a'unag agha talul,” seog.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene seogpa, nimi maikno tanekori, “Eneng lanaro tebalea nunag timbalul. Nuri maboag timbaleba, nuri pobukap,” alamek.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene alamekpa, Pilatusti sin sembe Barabas sae lobatsiogti, “Yesus taeplam-taeplam loplulom,” aro arukahiogti, “Kalag sipto obukang,” aro yin salerop nangdi saeag nembaog.<span id="bookmarks26"></span></div>

<div class="s"><div id="s5">Yin salerop nangdi Yesus yubu neplameka</div></div>
<div class="r"><div id="r5">(<span class="reflink"><a href="kkl-04-MRK-015.html#v16">Markus 15:16-20</a></span>; <span class="reflink"><a href="kkl-06-JHN-019.html#v2">Yohanes 19:2-3</a></span>)</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Mog so'o saelba uropne gubernur sembe yin salerop nang wamekne tanekori Yesus poa gubernur ponekori ae aramag poa wa'iekpa, yin salerop nang niri Yesus peramag kanelobek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>El peramag kanero sekekti, ag enekamogne kwiribongkia lebekti, ag uwongne nubunangdi enektop ag Yesus nongag wangkirek.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>El nongag wangkirekti, alog aba agha mog so'o saelba uhirop nang kwiria usoghag elektoba saogne wibekti, yubu nepto usoghag nobirek. Yesusti sae sirikneag kame tunguna nhon tarekti, Yesus whingag yabu sanukto yingkina, yubu nepto lelamekti, “Yahudi nimi sembe yubu sia lero saelbamsilamne, an kiplangkeap,” aro yubu neplamek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Yubu nepto silumag suplamekti, kame tunguna tareka aneko tobekti, usoghag sap sarikto olamek.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Undo yubu neplamekti, “Pukap,” sembaekti uwong ag wangkirekne neneko kwiribi agha eldamneri samenag enekto amog ag eneko enekaek. Ag enekaekti, “El kalag sipto obukap,” aro poa lambaek.<span id="bookmarks31"></span></div>

<div class="s"><div id="s6">Yesus kalag sipto olobeka</div></div>
<div class="r"><div id="r6">(<span class="reflink"><a href="kkl-04-MRK-015.html#v21">Markus 15:21-32</a></span>; <span class="reflink"><a href="kkl-05-LUK-023.html#v26">Lukas 23:26-43</a></span>; <span class="reflink"><a href="kkl-06-JHN-019.html#v17">Yohanes 19:17-27</a></span>)</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>“Kalag sipto obukap,” aro inaag poa lanalamekpa, nimi nhon as Kirene agha yangkamogne si Simon inaag wamog. Yin salerop nang tanekori Simon ibekti, “Sipnep kal ane poplulam,” aro yubu mikip uro arukaek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Pobirekpa palamekti, mog so'o nhon sina Golgota piek. Golgota aneko Yahudi nimiri lelamek yubuag, “Nimi Usog Ya'ol urobag,” aro si engero yabiogpa, aneko piek.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Aneko pina wameka mag anggur lolterop mag meso sek pelengerop maghap ma'abaekti Yesusag, “Tululam,” aro mo'oro tarek. Tarek aghana, teyaombi agha Yesusti, “Tenun kom,” aro libog.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>“Tenun kom,” aro uaogpa, ag nongag wangkamogne kwiriplobekti, kal tam alikinag sip pakuri Yesus sae yan kalag siplobek. Siplobek nimi tanekori, “Yesusti nongag enektop ag pogtaukap aro kekneba toboghabeba, po'obale nimi enekori toro alul,” aro kekneba toboglamek.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Unuaekti aneko pukom agha Yesus yae wamek.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Yesusti usoghag sip elag tam pelengero obekne sembe mome toro kalag pibek. Mome toro pibek nena, “Yesus ene, Yahudi nimi sembe yubu sia leropne wamla,” aro mome toro pibekne el usog alibag sip pibek.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Yesus kalag siplobekag aneko nimi phende yoaba ulamdek nimi babe elap nhon kalag siplopsiek. Yesus sae sirik sip nhon, waneng sip nhon kalag siplopsiek.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>El kalag sibeka peram toman palamek nimi taneko ngang kwa'arom-kwa'aroma Yesus san tiliplamek.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>San tiliptop yubu lelamekti, “Andi samen yubu lelamomdi, ‘Allahri Mem Ae nubunge kwereklomneri, nen ik wilindi agha wendogne sobanun,’ seom kom te? An sik uro Allah Elme wamlam tanena, an sae loptangto kalag agha kulukamendi, wali nenep talulam,” aro yubu nepto san tilibaek.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Yog nimiri san tiliplamek saog uro memnang Allah sembe palirop nang sikini yaboap, Musari yubu amohirop nangap, Yahudi nimi wenehirop nangap tanekori babe Yesus yubu nepto lelamek. Yubu nepto lelamekti,<span id="bookmarks41"></span> <a id="v42"></a><span class="v">42</span><span class="vsp">&nbsp;</span>“Nimi orange wali nenelamsio aghana, eldamne wali nenep tanep kom. El neneko Israel nimi sembe yubu sia lenne wamla kom te? Wene kalag ania sae loptangto kuluka yale tanena, ibeberi wali elag sik sembaukap.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Eldamne sembe, ‘Allah Elme wamna,’ aro yubu lelamori, Allahag wana palilamo. Ane sembe Allahri el sembe awi sembale tanena, sae lopto taulbale,” aro san tiliplamek.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>San tiliplamek saog uro sin yoaba ulamdek nimi elap nhon kalag siplopsiek nimi abenekori babe el yubu nepto san tiliplamdek.<span id="bookmarks44"></span></div>

<div class="s"><div id="s7">Yesus tebaogha</div></div>
<div class="r"><div id="r7">(<span class="reflink"><a href="kkl-04-MRK-015.html#v33">Markus 15:33-41</a></span>; <span class="reflink"><a href="kkl-05-LUK-023.html#v44">Lukas 23:44-49</a></span>; <span class="reflink"><a href="kkl-06-JHN-019.html#v28">Yohanes 19:28-30</a></span>)</div></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Yesus kalag sibekpa wamogpa, heng ik mol-mol seogti, siro turu alamog abeneko heng sanubom seogti, ae iniplobog. Ae iniplobogpa, wamek mog so'o eneko ni iniplobogha heng ko'o wilindi piog. Heng ko'o wilindi palamogha, kekman heng taolbaogti, ae sin taog.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Ae sin taogpa, Yesusti Yahudi nimiri yubuag yubu haum aro lelamogti, “Eli! Eli, lama sabakhtani?” seog. Seogne anena nuri yubuag, “Nani Allah! Nani Allah, sa'a sembe andi na laploamnelam?” aro lebog.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Wene seogpa, nimi etpare aneko sekamek nimiri ka'ebaekti, seneraghek komdi, “Eldi Allah yubu silimu tiptopne Elia pone yoplamla,” seek.<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>Wene seekti, aneko wamek nimi nhon papna koma merebaogti, wia noghom-nesom saogha tol piog. Tobogti anggur lolterop mag sek maghag werebi agha kal sirikag labi agha, “Mag telul,” aro towalengero Yesusti pamag pibog.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Pibogpa ora nimi aneko wamek nimiri lelamekti, “Liplulam. Wene nuri kemelamukap. Elia yaleri, el sae lopto taulbalul to, kom to?” alamek.<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Wene seekpa, Yesus yubu nubu uro haum seogti, abenekoa eldi yame sae libogpa piog.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Eldi yame piog abeneko Allahri Mem Ae lom wilnirop ag siliplengeroba pukama aneko tai siba serero tau sip payangkaogti, phende taog. Mog so'o lologlamogpa, mog so'o yim kirik lekto palamog.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Nimi teptoba siksiek kirik hogtoba ina siram kuptangto palamog. Allahri weptop nimi samenag tebaek nimi nong maikno taneko kamag taekti,<span id="bookmarks52"></span> <a id="v53"></a><span class="v">53</span><span class="vsp">&nbsp;</span>siksiek kirik hogtoba agha lambaek. Lambaekti wamekpa, Yesus amik teptopneag agha kamag taogpa, sin Allahri, “O'omne,” aro weptop as Yerusalem neneko wa'al alamek. Wa'al alamekpa, nimi maiknori ipsiek.<span id="bookmarks53"></span></div><span id="bookmarks53"></span><a id="v54"></a>
<div class="p"><span class="v">54</span><span class="vsp">&nbsp;</span>Sin kalag siplopsiekag aneko yin salerop nang sikindoap, el umag yin salerop nang tanekoapti Yesus yae wamek. Wamekpa mog so'o lologlamogneap, ni uro yabiogneap ibekti, sin log maikno uahiogpa, yubu lelamekti, “El sik uro Allah Elme wamla,” alamek.<span id="bookmarks54"></span></div><span id="bookmarks54"></span><a id="v55"></a>
<div class="p"><span class="v">55</span><span class="vsp">&nbsp;</span>Wamekag aneko kelabo maikno wamekti, weag sekamekti tiboghamek. Sin kelabo tanekori Galilea so'o agha, “Yesusag teko ualeag,” aro elag nelepto yeplamek.<span id="bookmarks55"></span> <a id="v56"></a><span class="v">56</span><span class="vsp">&nbsp;</span>Sin Galilea agha yaek kelabona, Maria Magdala wamogpa, Yakobus Yusupap sikinin Maria babe, Zebedeus elmabo ilin babe wamdek.<span id="bookmarks56"></span></div>

<div class="s"><div id="s8">Yesus kirik hogtoba lomag pail piogha</div></div>
<div class="r"><div id="r8">(<span class="reflink"><a href="kkl-04-MRK-015.html#v42">Markus 15:42-47</a></span>; <span class="reflink"><a href="kkl-05-LUK-023.html#v50">Lukas 23:50-56</a></span>; <span class="reflink"><a href="kkl-06-JHN-019.html#v38">Yohanes 19:38-42</a></span>)</div></div><span id="bookmarks56"></span><a id="v57"></a>
<div class="p"><span class="v">57</span><span class="vsp">&nbsp;</span>Tup nimi as Arimateange Yesusti yubu ka'ero neleptop nimi taogne nhon si Yusup wamog. Ae inipna peram taogpa,<span id="bookmarks57"></span> <a id="v58"></a><span class="v">58</span><span class="vsp">&nbsp;</span>nimi eneko Pilatusag pina Yesus nong teptoba aneko molol piog. Molol piogpa, Pilatus ponekori aruklamsiogti, “Yesus nong teptoba aneko tatlulom,” aro wene seog.<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Wene seogpa, Yusupti Yesus nong teptoba aneko tobogti, nimi teptoba kelepsirop ag sembenga orogne ag walinge agha Yesus nong teptoba aneko kelebaog.<span id="bookmarks59"></span> <a id="v60"></a><span class="v">60</span><span class="vsp">&nbsp;</span>Kelebaogti nimi teptoba palihiroba kirik hogtoba eldingeag pibog. Yesus nong keleptoba aneko lomag pibogti, ina siramag kirik nubunge agha pemagto ina siramag maruklobongkia piog.<span id="bookmarks60"></span> <a id="v61"></a><span class="v">61</span><span class="vsp">&nbsp;</span>Maruklobi agha piogpa, Maria Magdala kelap, yog kel si Maria kel enekoap tara sip pukamdekpa, Yesus tara sip kirik hogtoba lomag pibogpa iptek.<span id="bookmarks61"></span></div>

<div class="s"><div id="s9">Kirik hogtobaag Yesus piboghag yin salerop nang, “Yae wamukang,” aro pipsieka</div></div><span id="bookmarks61"></span><a id="v62"></a>
<div class="p"><span class="v">62</span><span class="vsp">&nbsp;</span>Tebaog sum eneko Yahudi nimiri, “Inibilogleba ik nhon sum ningki tektek papto Allah omeklamukap,” aro seneraglamekti, menekna togtop sum wamog. Imbaogpa tektek paptop sum eneko memnang Allah sembe palirop nang sikini yaboap, Farisi nimi tanekoap Pilatusag piek.<span id="bookmarks62"></span> <a id="v63"></a><span class="v">63</span><span class="vsp">&nbsp;</span>Piekti ambarelamekti, “Nai, nu ekon tan koma wamaptina, el haing kunuhiro orolenange lerop nimi enekori anam teban komag yubu lelamongena, ‘Na tebaneba, ik wilindi uro yabileba, nen kamag tanun,’ alamoa nu el wamap.<span id="bookmarks63"></span> <a id="v64"></a><span class="v">64</span><span class="vsp">&nbsp;</span>Wene seo ane sembe nimi arukahimenba, el teptoba kirik hogtoba lomag piplaag aneko wali uro yae ulamikpa, ik wilindi talul. Undo ulapmun andarina, eldi yubu ka'ero neleptop nimiri tognoro el tol ingkina lebikti, nimi tanekoag, ‘El kamag tao,’ aro ambatsukang kom. Eldi samenag haing kunuhiro ambarelamsionge olog hae aghana, komopnag anea sindi tol ingkina lebikti nimiag, ‘El kamag tao,’ aro ambarelamsiik tanena, yubu nene eka'uk sirik tanep,” aro Pilatusag pina ambarek.<span id="bookmarks64"></span></div><span id="bookmarks64"></span><a id="v65"></a>
<div class="p"><span class="v">65</span><span class="vsp">&nbsp;</span>Wene aro ambarekpa Pilatusti, “Hae, yae ua urop nimi tatsinun. A'undi seneraglapmunne sunsunum uro sekitsimunba, wali uro yae ua ulamukang,” aro ambatsiog.<span id="bookmarks65"></span></div><span id="bookmarks65"></span><a id="v66"></a>
<div class="p"><span class="v">66</span><span class="vsp">&nbsp;</span>Wene aro ambatsiogpa, yin salerop nang enero poa sekitsiek. Yesus teptoba pibog kirik hogtoba ina siramag marukaek kirik enekoag, “Kwerekaheng kom,” senenne kekneba<span class="footnote selectable" id="F-1"><sup>b</sup></span> ina siram tiptobag pibekpa, yae wamek.<span id="bookmarks66"></span></div>
</div>
</body>
</html>
