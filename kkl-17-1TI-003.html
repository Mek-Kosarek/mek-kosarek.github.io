<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Timotius 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:1 </span><span class=\"fq\">Allah elmabo paia uhiropne </span><span class=\"ft\">Indonesia yubu lerop nimiri, “Penilik jemaat,” alamang nimi sembe lebog.</span></div>",
    "F-1": "<div class=\"footnote-p\"><span class=\"fr\">3:6 </span><span class=\"ft\">Phia mog so'oag wamang nena samenag Allahri, “Nari arukna taukang,” aro sumbahiog. Wali sumbahiog aghana, sindi irikna phiro ulamekti, Allah yubu ingisaplobekneag agha Allah aisa nembaek. Ane sembe Allah ua urobag agha pelengkahiog <span class=\"bk\">(Yudas 1:6)</span>.</span></div>",
    "F-2": "<div class=\"footnote-p\"><span class=\"fr\">3:8 </span><span class=\"fq\">yepto tongohiropne </span><span class=\"ft\">Indonesia yubu lerop nimiri, “Diaken,” alamang nimi sembe lebog.</span></div>"
};

initFootnotes(footnotes);

});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-17-1TI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-16-2TH-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-17-1TI-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Timotius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-17-1TI-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-18-2TI-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah elmabo paia uhirop nang tanepne sembe lebogha</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Yubu kiki nene otsikne andagha ambarelangken. Nimi etneri, “Allah elmabo paia uhiropne<span class="footnote selectable" id="F-0"><sup>a</sup></span> tanun,” senerop nimi enekori, “Awe saelbahane,” aro seneragtop nena, “Awe toro welbana wali sirikne saelbahane,” senerop.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ane sembe nimiri yubu sikne agha, “Malia ulamla” aro elag tam pimnep koma wamle taneogna, Allah elmabo paia uhiropne wamnep. Allah elmabo paiamsinep nimi eneko kelabo ot nhonog toamnep. Allah elmabo paia uhiropne tanep nimina,</div>
<div class="li top-spacing">eldi wana mamleba, “Malia uanun,” senelamlenge lirop,</div>
<div class="li">eldi wana hekto seneragha urop,</div>
<div class="li">nimi orangeri el sembe, “Wali nimi,” aro kiptop,</div>
<div class="li">eldi aeag nimi wa'al ananne sembe ina kuptop,</div>
<div class="li">eldi wali uro el nenero ambatsinep,<span id="bookmarks2"></span></div><span id="bookmarks2"></span><a id="v3"></a>
<div class="li-v"><span class="v">3</span><span class="vsp">&nbsp;</span>mag yongeri el wana torop kom,</div>
<div class="li">nimiap kame tarop koma, win-win aro lero urop,</div>
<div class="li">nimiap waptangtop yubu agha lep tangtop kom,</div>
<div class="li">kal ma'aldi wana torop kom.</div>
<div class="p">Undop saog nimi wamle tanena, “Allah elmabo paia uahirop nimi taho,” sembanep.<span id="bookmarks3"></span> <a id="v4"></a><span class="v">4-5</span><span class="vsp">&nbsp;</span>Allah elmabo paia uhiropne tanep nimiri eldi kel, eldi kelmabo meap wali uro o'oamsilul. Wali uro o'oamsileba, eldi kelmabo meapti sikini yubu ka'eamikti, sikini sembe, “Nuniong,” aro kiplamikti, sunsunum uro ulamukang. Nimi nhondi eldi kelap, eldi kelmabo meap wali uro o'obahinep kom aghana elag, “Allah elmabo paia ulamsululam,” aro eldi saeag paiamna tanena, welaro Allah elmabo winil dalamang nimi taneko wali uro o'obahinep? Ane sembe eldi kelabo meap wali uro o'oamsile kom tanena, Allah elmabo paia uhiropne wamlul kom.<span id="bookmarks4-5"></span> <a id="v6"></a><span class="v">6</span><span class="vsp">&nbsp;</span>Allah elmabo paia uhinne tanep nimina, weneog Yesusag sikne aro alniro seneraglamna nimi agha paia uhirop nimi tanep kom. Weneog Yesusag seneraglamna nimi agha Allah elmabo paia uhiropne tan pagha tanena, eldamne paliag nenep tangto metmereng senep. Samenag babe phia sikini nubungeri, eldamne paliag nenep tangto metmereng seogpa, Allahri phia sikini nubunge nenekoag tam ikinne pibog.<span class="footnote selectable" id="F-1"><sup>b</sup></span> Allahri samenag phia sikini nubungeag tam ikinne pibog saog uro, Allah elmabo paia uhirop nimiri eldamne paliag nenep tangto metmereng seleba, Allahri elag babe tam ikinne pimnep.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Allah elmabo paia uhinne tanep nimina, a'unap nikag winip tangtop kom nimiri babe eldi ul palamlange sembe, “Nimi walinge,” aro sikne lag nenero ambarel dalamik tanena, el wali Allah elmabo paia uhinne wamnep. Aghana Allah elmabo paia uhin nimi sembe yog nimiri san tilipnange na karong. Ane sembe Yesusag seneragtop kom nimiri eldi ulamlange sembe mali alamik tanena, nimi eneko, “Phia sikiniri selbel werobag wa'ileag,” aro Allah elmabo paia uhinne wamnep kom.<span id="bookmarks7"></span></div>

<div class="s"><div id="s2">Allah elmabo agha nimi yepto tongohirop nimi sekitsinepne sembe ambarogha</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Allah elmabo paia uhiropne tanep nimi sembe ambatsindi, nen tipto ambarelamsin nena, Yesusag wana paliro winil dalamang nimi anabiag agha, “Teko ulamsileag,” aro yepto tongohiropne<span class="footnote selectable" id="F-2"><sup>c</sup></span> tanep nimi sembe ambatnuahin. A'un Allah elmabo anabiag agha nimi yepto tongohiropne tanep nimina, undop nimi agha tanep.</div>
<div class="li top-spacing">Sindi lero ul piropne agha ora nimiri maipsinep.</div>
<div class="li">Sindi sikne andagha lero urop nimi,</div>
<div class="li">mag yongeri wana tohirop kom nimi,</div>
<div class="li">kal ma'aldi babe haing suruhirop kom nimi wamnep.</div>
<div class="p">Undop nimi wamik taneogna, a'undi sin sembe, “Yesusag wana paliro winil dalamang nimiri sae tahengdi, yepto tongohirop nimi taheng,” sembanep.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Sin yepto tongohiropne tanep nimina, nimi wanaag sembenga orog nimi wamikti, “Walinge agha ulamnari uanun,” aro yubu sikne salero sik senelamang nimi agha wepsiro sekitsinep. Yubu sikne Yesus sembe samenag tognoro saog wamog aghana wene el tabu. El taburi, Allah elmabo yepto tongohinep nimiri yubu sikne wali uro seneraglamikti, kasmi agha saelbamik pagha tanena, “Nuri sae tahengdi, yepto tongohiropne taheng,” aro seneragnep.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sin Allah elmabo yepsin nimi anam wepsin komag sin mipsinba, nimiri sinag tam pimnep kom taneogna, sin hae Allah elmabo yepto tongohirop nimi wamnep.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kelabo sikindinge babe sindi wana mamleba, “Malia uaukap,” seneropne libikti, ora nimi sembe san tilipto lemna koma ulamukang. Undo ulamikpa, ora nimiri ililamsiikti, yepto tongohirop nimi sikin kelabo aneko sembe, “Sikneog lero urop kelabo wamang,” aro maiplamsukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Allah elmabo yepto tongohiropne eldi kel ot nhonog toamnari, eldi kelap, kelmabo meap wali uro o'obahinepne agha wamlul.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nimi etneri Yesusag seneragtop nimi sol wali, wali uro yeplamsiikpa, ora nimiri sin wali uro yeptop nimi sembe, “Nimi walinge, nani,” aro maiplamsukang. Nimi wali uro yeplamsiikti, sindam nimi Kristus Yesusap ma'ap tangto elag wana paliro seneraglamangne nen ma'aro wana khapto elag seneraglamukang.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14-15</span><span class="vsp">&nbsp;</span>Nari an kemel aghenunne nen olog tane wamneri, an as Efesus wamlamag men yanun. “Men yanun,” sembamna aghana, men yane kom tanena, “A'un ekon wamnep kom,” sembamnari mome ane “El talulom,” aro palilamna. A'un Allah elmabo saog urop nimi wamlom, ane sembe Allahri eldamneri mabo sembe, “ ‘Undo-undo ua ulamukang,’ senenne el wamlulom,” sembamnari mome ane toro palilamna. Allah ya'ag kamag uropne ponekori, “Yubu sikne mikip uro saelbamlulom,” aro a'un Yesusag seneragtop nimi poloro winilamsilba wamlom. Allah yubu sikne yangan kirik mep tangtop kirik lebe senep komne saog yubu ambarelamsimunne toman agha, “Ora nimi el taukang,” aro Allahri a'un poloro winilamsildi sekelilamsil.<span id="bookmarks14-15"></span> <a id="v16"></a><span class="v">16</span><span class="vsp">&nbsp;</span>Sik uro lelamap nena, Allahri senenne sunsunum uro ulamnepne sembe ambarelamsiap yubu nene samenag tognoro wamog. Tognoro wamog aghana, Yesusag lag taogpa, sik uro nubu sirik wamla.</div>
<div class="q top-spacing">El poneko nimi saog uro lag taogpa,</div>
<div class="q2">Allah Yame Walingeri, “El sikne,” aro lag nenelamogpa,</div>
<div class="q">Allah arukna imagnang malaikatti babe ibek.</div>
<div class="q2">Nimiri el sembe yubu poa Yahudi sisa kom nimiag babe ambarel pihiek.</div>
<div class="q">Nimi mog so'oag nimi tala-tala wamangne agha el poneko sembe sikne aro seneraglamang.</div>
<div class="q2">Samenag mog so'oag nimi saog uro wamog aghana, Allahri el poneko sembe, “Nimiri omeklamukang,” aro imag agha kiliro tobogpa paliag wamla.<span id="bookmarks16"></span></div>
</div>
</body>
</html>
