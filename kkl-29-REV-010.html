<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-29-REV-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah arukna malaikat nhondi mome toro pairoba ologne tarelaogha</div></div><a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>Nari tiwalengelamnoag agha, Allah arukna malaikat yogne mikipne imag agha kulukul alamoba tiwalengkano. El kulukul alamonge nongag toa agha eneklamloa saog wamoba, eldi usog alibag mano yame wiriktangtoba tiwalengkano. Eldi whingna heng tingiropne saog wamoba, eldi yanna aeoghag auk pog tag-tagha singilamloa saogne wamoba tiwalengkano.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Eldi saeagna, mome toro pairopne wa'amogtoba ologne saelbamoba, mome eneko eldi saeag sangaro wamoba, imno. Eldi sirik yanna mag laut longorop mag sin nubungeag ingkamori, waneng yanna abolag mog so'oag ingkamoba imno.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Undo sekamori, eldi yubu haum aro lelamongena, pai kam singari kau arop saog uro nubu uro haum alamoba ka'ebano. Allah arukna malaikat anekori yubu wene aro haum seo tanena, limang lilim leroba ik saekpare samoro elag taltalang alamoa lilim ka'ebano.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Limang lilim leroba ik saekpare taltalang alamoba, nari mome tomnun aro ulamnoag aghana, nari imag agha yubu lelamonge ka'ebano. Yubu lilim neneko ka'ebanongena, “Limang saekpare abenekori yubu taltalagto alamangdi, yubu lebangne abenekona mome toro pimna koma tognoamlulam,” alamoba ka'ebano.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Allah arukna malaikat yan tara mag laut longorop mag sin nubungeag ingkamori, yan tara abolag ingkamoba imno malaikat anekori, eldi sae sirik sae imag sae towalengkamoba imno.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Undo sekamoba, imno malaikat anekori yubu mikip nenelamogti, Allah ya'ag kamag uropne, el imap, so'oap, mag laut longoropneap, nia mangkina teng han-hanna wamlangeap sumbahiogne poneko whingag agha salag lebo. Salag lelamori, “Yubu sikne agha lemnuan. Nen ta'ap sen koma wene uro yabinep!<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Samenag Allahri, ‘Uanun,’ senenne eldi arukna yubu silimu tiptop nangag ambatsiog aghana, tognoroba saog wamog. Samenag Allahri tognoroba sinag ambatsiog aghana, ko'o we uro wamna komag Allah arukna malaikat saekne nenekori mag ma'i pho alamleba, Allahri tognoroba ambatsiogne sunsunum uro yabilul,” aro salag lero pibo.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Imag agha yubu lelamoba ka'ebano yubu enekori nanag nen yubu lelamoba ka'ebano. Eldi nanag lelamongena, “Pimendi, Allah arukna malaikat yan tarana mag longorop maghag ingkamlari, yan tarana abolag ingkamlaba, iplam malaikat eneko pimendi, eldi saeag saelbamlange mome toropne wa'amogtoba sangaropne neneko tol pululam,” alamoba ka'ebano.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene seoba pinori, “Mome toro pairopne wa'amogtoba ologne aneko tatnululam,” aro molbano. Wene aro molbanoba eldina, “Topmendi tululam. Topmendi temenba, andi mon lomagna og seklebalulam aghana, andi pamagna pondog mag saog uro emem sekelul,” seori ambatneo.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene seoba, nari eldi saeag agha mome toroba ologne neneko tomnori teno. Pamag telamnoagna pondog mag saog uro emem alamoba, teno aghana, menaghanoag mon lomag og uaneo.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tenoba eldi nanag arukaneori, “Allahri amik uahilul nena, ambarelamsululam. Nimi sisa a'ero-a'erop nimiap, mog so'o tala-tala wamang nimiap, yubu a'ero-a'erop yubu lerop nimiap, yubu sia lerop nimi nubunangap Allahri, ‘Sinag uahinun,’ senenne andi yubu tipto ambatsinepneog wamla,” aro arukaneoba ka'ebano.<span id="bookmarks11"></span></div>
</div>
</body>
</html>
