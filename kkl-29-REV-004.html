<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-29-REV-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nia Mangkina Saelba Uropne poneko imag puka uroba imno,” seogha</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Neneko uro yabioba, nari kemelamnoag agha ina siram nhon imag kubamoba imno. Kubamoba kemelamnoag agha yubu nhon, samenag babe nanag yubu leboba ka'ebano yubu eneko, ma'i trompet pho aroba lilim nubu uro lerop saog urop yubu lilim nenekoag agha nanag lelamoba ka'ebano. Yubu lilim enekori nanag yubu lelamori, “Ane walelae. Amik sik uro yabilulne nari anag lag nembatkeneba iplulam,” alamoa ka'ebano.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wene alamo abeneko pere Allah Yame Walinge nanag taneoba, kemelamnoag agha nimi nubunge saelba uhiropne puka urobag aneko el pukamonge poneko imno.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pukamonge poneko imnongena, imang wareroba eren saogneap uwong saogneap imang warelamoba, el pukamoag aneko mano yame eren saogne agha warekloamoa imno.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nimi nubunge saelba uhiropne puka urobag kanero warekloamo anekoag nen nimi nubu nang yubu epto wenehirop nang puka urobag tom tarabare wamoa imno. Sin nimi saelba uhiro wenehirop nimi tom tarabare aneko kemelamsinoba, ag solom ag wangarop nimi sindi usoghag kwiria towalengkamongpa ipsino. Sindi usoghag kwiria towalengkamong nena, leng-leng aroba kamna alikinag uro toroba emas agha sunuroba usoghag elekamongdi, pukamonga ipsino.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nimi nubunge puka urobag nusamagne enekoag agha lepna tingom-tingom alamoba, limang yubu lilim mu aro talaglamo. Limang talaglamoba, nimi nubunge puka urobag eneko whingag whea saekpare tiniro meroba wamoba imno. Saekpare tiniro meamongba, imnonge nenekona, Allah Yame saekpare wamlange sembe imno.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nimi nubunge saelba uhiropne puka urobag aneko whingag sip nen wamoba, imnongena mag longorop mag sin aneko whiri yame-yame uropba sa'a-sa'a babe imnep wamoa imno. Nimi nubunge saelba uhiropne puka uroba enekoag ingkis sunuro wamongena, lebe aroba kamag uropne tombare wamongne abeneko whingag sip babe wailag sip babe haing wana aghabog to'opto wamoa imno.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Lebe aroba selekne nenekona, eldi usog pai kam singa saog wamoba imno. Lebe aroba phendepne nenekona, eldi usog pham sapi yem pham saog wamoa imno. Lebe aroba wilindipne nenekona nimi whing saog wamoa imno. Lebe aroba tomne nenekona, eldi usog winang abeao winang im toman palamloa saog wamoa imno.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Lebe aroba tombare abenekoag a'ero-a'ero ubu piamsiona, ol no'opbare ubu piamsio. Tara-tara sip babe haing wana maikno to'opto ubu piamsioa ipsino. Lebe aroba tanekori ae inipnag babe ae yo'obi babe olog ta'ap sen koma sepna aghabog saelba ulamong. Seplamongnena:</div>
<div class="pi">“Sembenga orogne, sembenga orogne, nu Saelbamsilne sembenga orogne. Allah nia mangkina mikip uro Saelba Ulamsilne poneko wamlange, wamogne, wamlenge yalul,”</div>
<div class="p">aro omektop sepna seplamongba, ka'ebano.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>El ya'ag kamag uropne, el saelba uhiropne puka urobag pukamlange poneko sembena, lebe aroba tombare abenekori omektop sepna seplamongdi, “Andi walia nunag tarelamsilamdi ulamsilamne sembe kibiang an sembe towalengelangkeap,” aro omeklamong. Lebe aroba tombare abenekori El sembe omeklamong abeneko<span id="bookmarks9"></span> <a id="v10"></a><span class="v">10</span><span class="vsp">&nbsp;</span>nimi nubunang yubu epto wenehirop nang tom tarabare abenekori u amupto so'oag malingkina kiplamong. Sin nimi tom tarabare nangdi so'oag malingkina kiplamongdi, nimi nubunge saelba uhiropne puka urobag pukamonge ya'ag kamag uropne poneko whingag yingkina yabu sanukto so'oag malingkina kipto omeklamong. Omeklamongdi, sindi kwiria usoghag elengkamongne kopto El saelba uhiropne puka urobag pukamonge poneko whingag tobogto palilamong. Sindi kwiria kopto palilamongdi, yubu lelamongdi,<span id="bookmarks10"></span></div><span id="bookmarks10"></span><a id="v11"></a>
<div class="pi"><span class="v">11</span><span class="vsp">&nbsp;</span>“Nuba Nuni nu Saelba Ulamsilamne Nuni Allah!</div>
<div class="pi">Andi agha nia mangkina sumbalumne neneko andi seneropne agha nia mangkina sunuro yabiogba, wene babe kamag wamla.</div>
<div class="pi">Ane sembe nimiriba an aghabog kibiang towalengero an omeklangkukap.</div>
<div class="pi">Omeklangkeap nena, an mo mikipne sunsunum uropne wamlamne aghabog omeklangkukap,”</div>
<div class="p">aro omeklamong.<span id="bookmarks11"></span></div>
</div>
</body>
</html>
