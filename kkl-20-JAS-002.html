<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yakobus 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:16 </span><span class=\"ft\">Yakobusti, “Son tamunagti, nong kaluptalulom,” seogne nimi ali tanepne mo sembe lebog kom aghana, nimi son alongdi tebanepne sembe nong kaluptanepne sembe lebog.</span></div>"
};

initFootnotes(footnotes);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-20-JAS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-19-HEB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-20-JAS-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yakobus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-20-JAS-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-21-1JN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nimi nhon paliag nhon mombolag neneptaheng kom,” aro ambatsiogha</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Nangkabo, nu Saelba Uhiropne mo paliag tanepne poneko Yesus Kristusag wana palirop nimi wamlomdi, nimi nhon paliag nhon mombolag neneldalamseng kom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>A'un Allah omekto winiptangtop ae anekoag tup nimi nhonap, sae agha orog nimi nhonap wa'ilanep. Tup nimi enekori emas agha sunuroba sae ma'alag tobongkamnari, nongag enektop ag walinge eneklamna aghana, sae agha orog nimi eneko ag malinge wangkalamnari, a'un nusamag babe wa'ilanep.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ot tupne ag walinge enektop nimi eneko wali kiplamsomdi, “Puna walinge aneag pulalulam,” aro lemnep. Aghana sae agha orog nimi enekoag kipna koma, “Ano sip mo sekel pululam to, nari yan tamag aneko ae usaag mo pulalulam to,” aro lemnep tanena,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>a'un mamun nhon paliag nhon mombolag nenero ulamseng kom. Undo ununlapmun tanena, wana sengkwanekto tam kareptop nimi saog talapmunagti, undo unulamseng kom.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Nangkabo, a'un nari wanaag wamlom nimi ka'eamsut. Allahri samenag, “Na sembe o'ona senerop nimiag Nari saelba ulamnangeag agha tatsineri saelbamsinun,” aro salag pibog. Salag pibogti, Allahri mog so'oag sae agha orog nimi weplamsiogti, “Wana maikno Nanag palilamnukang, apna Na o'ona senerop nimiag tatsinepne sinag tatsinun,” aro sae agha orog nimi wepsiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aghana a'undi sae agha orog nimi kipsin koma ali nenelamsilom. Nimi etneri a'un sae kiliro tam kareptop nimi whingag yo uro pabalamsiangne sembe seneraglamsut. Tup nimiri a'un tam kareptop nimi whingag pabina luknulamsiang.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>A'un Kristus si walinge si kekhaekto wamlom aghana, tup nimi tanekori si walinge neneko sembe san tiliplamang.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Nu saelbamsildi yubu lelamlange ponekori arukahiogpa, mome toro pibog yubu enekona, “Andamnang nong ningki o'ona seneptangkamlam saog uro andi so'oag nimi babe o'ona sembamsululam,” aro mome toro pibog. Yubu eneko sunsunum uro ni wali uro ulamnari komobirilamnep tanena, ulamlomne ni walingeog wamnep.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Aghana a'undi nimi nhon paliag nhon mombolag nenero urop tanena, malinge urop. Allahri arukahiog yubu ingisapto philamlomne neneri a'undi Allahri aruksirop yubu sunsunum uro ulamlom komne kekneldalamla.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allahri arukahiog yubu ingisaploropnena, Allahri arukahiog yubu orange ni wali uro ul pinep aghana, ot yubu tam nhonog sunsunum uro uan kom tanena, Allahri nimi enekoag tam palilamnepne, “Nari arukahisi yubu ni sunsunum uro ual komdi ingisaplopla,” aro tam pimnep.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>“Ingisaplopla,” aro lemnep nena, Eldi samenag, “Ora nimiri nengabo kelabo waleptaheng kom,” seogne ponekori nen nhon babe, “Nimi ya'ag opsiseng kom,” aro arukahiog. A'un nimi nhondi ora nimiri kelabo nengabo waleptangtop kom aghana, nimi ohirop tanena, nimi enekoag, “An aruksirop yubu ingisapto phiropne wamlam,” senep.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12-13</span><span class="vsp">&nbsp;</span>Allahri, “A'un o'ona seneldalamlulom,” aro aruksirop yubu nimi sae lopsinep yubu eneko sunsunum uro nuri ulamapne tam karebalul. Yareag senehirop kom nimi sembe Allahri yareag sembahin koma tam karebalul. Ane sembe a'undi lero ulamlulomnena, “Nunag tam pipsileag,” aro yubu lelapmundi, ul palamlulom. Yareag senehiropne neneko nubu tangto talamlari, nimi tam karepto palihinne nikniro luknubanep.<span id="bookmarks12-13"></span></div>

<div class="s"><div id="s2">Sik seneropneap, ul piropneap sembe</div></div><span id="bookmarks12-13"></span><a id="v14"></a>
<div class="p"><span class="v">14</span><span class="vsp">&nbsp;</span>Nangkabo, nimi nhondi yubu lemnep nena, “Allahag sik senelamna,” senep aghana, nimi enekori sik senenne sunsunum uro ul pirop kom tanena, sik senenne neneri nimi eneko wali nembanep te?<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Sunumna nhon sumbatnuahin. A'un nimi nengabo to, kelabo to a'unkabo tangtop nimi sin nongag enektoba enektoamna komdi, sumene kwaneng teneba babe orogha wamnep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Undo wamnep aghana, a'un nimi nhondi ipsindi, sinag teko ulamsilenge tatsin koma sinag yubu lelamnari, “Wali pimundi, son tamunagti, nong kaluptamundi, mon og uro kwaneng telamlulom,” aro yubu mo ambatsinep.<span class="footnote selectable" id="F-0"><sup>a</sup></span> Undo ambatsinep aghana saeri tatsin koma yubu lemna tanena, sin yepsinep te?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ane saog uro sik senenne mo wamnaba, saeri ul piropneap ma'arop kom tanena, lebe arop komne teptopne mo wamla.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Aghana nimi nhondi yubu lemnep nena, “Andi sik senelamlamba, nari saeri ul palamna,” aro ambatnep. Undo lemnep aghana nari samoro ambatnepnena, “Andi saeri ul pin koma sik senelamlamne lag nembatsinep te?,” aro haibanep. Ot nari sik senelamnange na saeri ul palamnange ina agha lag nembatsinun.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Andi sik senelamlamnena, “Ot Allah nhonog wamla,” aro sikne wali senelamlam. Aghana phia maiknori babe, “Allah nhonog wamla,” aro sik senelamangdi, pet-pet aro log senelamang.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>A'un nimi nhon limituk nimiri senerop nena, “Nimi saeri ul pin koma wanaag sik seneropne mo wamnep,” sembanep. Limituk nimi nhondi undo sembanep ane sembe, nari nen sunumna tol pina, “Nimi saeri ul pin koma wanaag mo sik senerop tanena, ot lebe aropne komne mo wamla,” aro el nembanun.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nunisag Abrahamdi elme Ishak, “Allah sembe oro aukag tamnebag pimnun,” aro uaog. Abrahamdi uaogne sembe Allahri ililamogti, “Abraham wana porog nimi wamla,” sembamog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Undo uro yabiogne seneraghi agha an el tanep nena, Abrahamdi sik senelamogneap, el saeri ul palamogneap a'eptangto wamnep komdina, ot nhonog ma'aptangto uropti, Abrahamdi uaog. El saeri ul palamogne neneri eldi sik seneropne ningki nenero lag nembaog.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Tanena ni uro yabiogne neneko sembe mome toro pibeknena, “Allahri lebogne nene sembe Abramdi, ‘Ot sik uro lepla,’ aro wana paiamogpa, Nuni Allahri, ‘El wana porogne,’ sembaog,” aro mome toro pibekne sunuptaog. Apna Abraham sembe, “Allah Elkae,” aro engero yabiog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yubu eneag agha an el tanep nena, nimi wanaag mo sik seneropne ina agha wana porogne lag neneptalul kom aghana, nimi saeri ul piropneag agha wana porogne lag neneptalul.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ane saog uro, Rahab keleneko samen mog so'o Yerikho wamogti, kal ma'al sembe nengaboap salik-malik waleptangtop kel wamog. Undo wamog aghana, Israel nimi phende abenekori, Yerikho nimi mipto kemero poa wa'irek. As Yerikho wairekpa, Rahab kelenekori wali kipsiogti yepsiog andarina, wali tognoro lambarek. Yepto kipsiogne sembe Rahab keleneko babe wana porog kel aro engero yabiog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nu el wamap nena, nimi nong nhon wamnep aghana, yame orog tanena, nimi nong eneko lebe senep komne teptopne mo wamnep. Ane saog uro nimiri Allahag sik sembanep aghana, saeri ul pin kom tanena, lebe arop komne teptopne mo wamnep.<span id="bookmarks26"></span></div>
</div>
</body>
</html>
