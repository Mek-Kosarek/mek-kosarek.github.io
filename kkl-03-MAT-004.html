<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-03-MAT-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Phia sikini nubungeri Yesus mipto yubu nebogha</div></div>
<div class="r"><div id="r1">(<span class="reflink"><a href="kkl-04-MRK-001.html#v12">Markus 1:12-13</a></span>; <span class="reflink"><a href="kkl-05-LUK-004.html#v1">Lukas 4:1-13</a></span>)</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Undo uro yabiogpa, Allah Yame Walingeri Yesus enero poa pai aldesag pabiog. Pabiog nena, “Phia sikini nubungeri mipna miplul,” aro pai aldesag pabiog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Aldesag aneko poa piogpa, Yesus ae inipna teng nhon epto naualbareap, kwelekna teng nhon epto naualbareap kwaneng tenaba tero koma wamog. Tero koma wamogpa, Yesusag kwaneng yo uaog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Yesus kwaneng yo uaogpa, el mipnep phia nenekori yingkina Yesusag yubu lelamogti, “An Allah Elme wamlam tanena, kirik taneag, ‘Kwaneng roti talulom,’ semendi tululam,” seog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene seogpa, Yesusti phia anekoag ambarelamogti, “Allahri yubu momeag wamlangena, ‘Nimi wamnep nena, kwaneng roti tendi mo kamag wamnep kom. Aghana yubu ni Allahri pamag agha lanalamlange toman agha nimi kamag wamnep,’ aro mome toro pibog,” seog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene seogpa, phia sikini nubunge nenekori Yesus poa Allahri, “O'om as,” aro weptop as Yerusalem pabiog. Allahri mem ae imag tubag pailingkina lebogti,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>yubu lelamogti, “Anna Allah Elme wamlam tanena, lopna agha yingkilulam. Allahri yubu toro pairop momeag wamlangena,</div>
<div class="q top-spacing">‘Allahri an wali wapmenne sembe eldi arukna imagnang malaikat arukahileri pogsilul.</div>
<div class="q">Sindi sae sang yangaro epkeikpa,</div>
<div class="q2">kirikti andi yan kuksubaghelul kom,’</div>
<div class="p">aro mome toro pairopne wamla. Ane sembe lopna agha yingkilulam,” aro phia sikini nenekori Yesusag ambarog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene seogpa Yesusti yubu lelamogti, “Allahri yubu mome toro pairopne nen nhon wamlange, ‘A'un Saelba Uhiropne Allahag mipna mipseng kom,’ aro mome toro pibog,” seog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene seogpa, phia sikini nubunge nenekori nen Yesus poa lebogti, main we sirikne nhonag poa waelbaog. Poa waelbaogti, phia anekori mog so'oag nimi ni saelba uhirop nimiap, sin umag wamek nimiap, tup taneba sinag uropneap, “Tiplengkalulam,” aro lag nembarog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Lag nembarogti, Yesusag yubu lelamogti, “Nia mangkina tiplengkalamne ni an ngai tanep. Ot andi nanag omekto u amupto kipnemen tanena, nari an saeag nembanun,” seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene seogpa, Yesusti phia sikini nubunge nenekoag, “Satanas an kolop tae! Tam nene sembe Allahri yubu mome toro pairopne wamlange,</div>
<div class="q top-spacing">‘A'un Saelba Uhiropne Allah aghabog omekto u amupto kiplapmundi,</div>
<div class="q2">eldi awe mo toro omeklamlulom,’</div>
<div class="p">aro mome toro pibog,” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene seogpa, phia sikini nubunge nenekori Yesus laplobi agha piogpa, Allah arukna imagnang malaikat yingkina Yesus yepto paiamek.<span id="bookmarks11"></span></div>

<div class="s"><div id="s2">Yesusti mog so'o Galilea nimiag alniro Allah yubu ambarelamsiogha</div></div>
<div class="r"><div id="r2">(<span class="reflink"><a href="kkl-04-MRK-001.html#v14">Markus 1:14-15</a></span>; <span class="reflink"><a href="kkl-05-LUK-004.html#v14">Lukas 4:14-15</a></span>)</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Yesusti ka'ebaogpa, “Yohanes sae salero kop aeag tobongkibonga wamla,” aro lebek yubu ka'ebaogti, Galilea so'oag sip piog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>El Nazaret laplobi agha mag Galilea longorop mag abolag as Kapernaum piogti, ua ulamog. As Kapernaum aneko Zebulon nimiap Naftali nimiapti so'oag wamog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Yesus aneko piogti, wamog andarina, Allahri yubu silimu tiptopne Yesayari mome toro pibogne sunsunup taog. Mome toro pibogha sunsunup taog nena,<span id="bookmarks14"></span></div><span id="bookmarks14"></span><a id="v15"></a>
<div class="q-vv top-spacing"><span class="v">15</span><span class="vsp">&nbsp;</span>“Zebulon nimiri so'oap Naftali nimiri so'oap</div>
<div class="q2">yabirop mag Yordan kauro pinep ina,</div>
<div class="q3">mag nubu uro longorop maghag pirop ina aneko</div>
<div class="q2">Yahudi kom nimi Galilea so'oag wamnep so'o sembe lemnuan.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Nimi inibin urobag wamang nimi tanekori tibin wareroba nubunge ibang!</div>
<div class="q2">Sin tebaneba peramag uropti, inibinag urop mog so'oag nimi tanekoag</div>
<div class="q2">tibin wareropne sinag warero tingip tal,”</div>
<div class="p">aro mome toro pibog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Galilea so'oag yingkina wamog sum agha Yesusti yubu alniro ambarelamsiogti, “Imagne ponekori mog so'oag nimi saelbamsilula peram tal. Ane sembe a'undi seneragto ulamlomne lipsimundi, Allahri senenne salero ulamlulom,” aro ambatsiog.<span id="bookmarks17"></span></div>

<div class="s"><div id="s3">Yesusti ikan orop nimi tombare yopto embahiogha</div></div>
<div class="r"><div id="r3">(<span class="reflink"><a href="kkl-04-MRK-001.html#v16">Markus 1:16-20</a></span>; <span class="reflink"><a href="kkl-05-LUK-005.html#v1">Lukas 5:1-11</a></span>)</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Yesus mag Galilea longorop mag nubunge abol toman palamogti tilamogpa, nimi phende Simon si nhon Petrus engeropne ponekoap, ilipsae Andreasap tibogahiog. Sin abeneko ikan orop nang wamdekti, ikan orop nangdi ulamekne sunsunum uro ikan lip tangtop ag mag sinag toboglamdekpa tibogahiog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Tibogahiogti Yesusti sinag yubu lelamogti, “Na amik nelabanururom. Wene a'un ikan aghag lilamsirom saog uro amik sum babe yepsineba, a'undi nimi ero nanag poa yalamsururomba yahut,” seog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogpa, ta'ap sen koma sindinge ikan lip tangtop ag laplobi agha Yesusag nelebarek. <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Neleplamdekpa Yesus nen olog ko'oro pina tilamogpa, Zebedeus elmabo Yakobusap, elkae Yohanesap tibogahiog. Sin sikiniap kabongag wamekti, ikan lip tangtop ag o'oro wetnel tolamekpa tibogahiog. Tibogahiogti sin phende abeneko babe yopto embahiog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yopsiogha ka'ebarekti, ta'ap sen koma sikiniap, kabong anekoap laplobi agha Yesusag nelebarek.<span id="bookmarks22"></span></div>

<div class="s"><div id="s4">Yesusti Allah yubu ambatto naiktop nimi whelamsiogha</div></div>
<div class="r"><div id="r4">(<span class="reflink"><a href="kkl-05-LUK-006.html#v17">Lukas 6:17-19</a></span>)</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Yesus Galilea mog so'oag wamek as ni kanero palamogti, Yahudi nimiri Allah yubu lero winirop aeag wa'ina Allah yubu walinge Allahri yubu sia lero nimi saelba uhiroba sembe nimi amoro ambatto tongolamsiog. Yubu walinge ambarelamsiogpa, naiktop nimi sin nimi taneko nusamag wamekpa, naikna telamsiogne babe, nimi nongag kikipto kauploa uhiropne babe ni wali nenelamsiog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nimi tanekori, “Yesusti naiktop nimi wali nenelamsil,” arop yubu eneko sabo talamogpa, mog so'o Siria niag wamek nimi ka'elamekti, naiktop nimi maikno elag poa yalamsiek. Nimi naikna nhon sao nhon sao ulamsiogpa, seklero ulamek nimi wali nenelamsiog. Nimi kulomag phia yonge ua ulamsiog nimiap, nong konkonoro kikiplamek nimiap, lebe arop kom nimiap payalamsiekpa, sin ni taneko Yesusti wali nenelamsiog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Undo unulamogpa, nimi maikno elag neleplamek. Galilea so'oag agha yalamekpa, as soro kalurop as Dekapolis agha babe, as Yerusalema babe, Yudea so'oag agha babe, yabirop mag Yordan kauro tara siba babe elag nelepto yalamek.<span id="bookmarks25"></span></div>
</div>
</body>
</html>
