<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-09-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-08-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-09-1CO-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='kkl-10-2CO-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-10-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Kristusag wana palirop nimi as Yerusalem urop nimi yepsinepne sembe ambatsiogha</div></div><a id="v1"></a>
<div class="m">
<div class="c-drop">16</div> <span class="v">1</span><span class="vsp">&nbsp;</span>Wene aro lemnaba, Allahri wepsiog kelmabo me yepsinepne sembe olog ambatnuahin. As Galatia nimiri Kristusag wana paliro winip tangtop nimiag nari sinag, “Undo-undo ulamlulom,” aro ambatsino saog uro a'undi babe ulamlulom alamna.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Anena, na anam yan komag a'un Minggu sum sop-sop winil dalapmundi, a'un nimiri a'ero-a'ero saeagha wamlenge tatsinepne sunsunum uro kareplapmundi, poloro winilamlulom. Undo Minggu sum sop-sop unulamlulom andarina, na yane sum eneko nen poloro wimban koma yepto tatsinepne aneko weroba wamlul.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Weroba wamleba, a'undi as Yerusalem nimiag tatsinepne poa pinep nimi wepsululom. A'undi sik senelapmun nimi wepsimunba, na amik yane sum eneko a'undi yepsinepne pabinep nimi tanekoag mome toro tatsineri pogsinun.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Na babe sinap nhon pinepne sunsunum aro tam karebahabe tanena, nanap nhon pinep.<span id="bookmarks4"></span></div>

<div class="s"><div id="s2">Paulusti, “Undo pang-yang uanun,” seogne sembe ambatsiogha</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Na amik Makedonia so'oag pinun. Ane sembe Makedonia so'oag agha laploa lemneri, a'unag yanun.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>A'unap nhon wameberi, ko'o we uro wamukap to, son li nhon babe ma'aro a'unap nhon wamukap to senelamna. A'unap nhon wameberi, a'undi olog yepnohomba, amik naba nari wanaag agha tam karebaneag sip nen tipto pinun senelamna.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Wene a'unag yanepne ot phihibom agha a'un kemel ahisenenge na karong. Na a'unag yahane senelamnange, “Ko'o we uro a'unap nhon wamukap,” aro nang-nangalamna ane sembe, nu Saelba Uhiropne ponekori wali seleba yanun.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8-9</span><span class="vsp">&nbsp;</span>Wene na as Efesus wamnange, Allahri na sembe ina nubunge yarebatneoba, nimi maikno yubu amoro ambarelamsin aghana, nimi maiknori toraplamneang. Ane sembe tane wamneri, nubu sum Pentakosta sum taleba pinun.<span id="bookmarks8-9"></span></div><span id="bookmarks8-9"></span><a id="v10"></a>
<div class="p"><span class="v">10</span><span class="vsp">&nbsp;</span>Timotius a'unag yalulne ponekona, nari awe tolamna saog uro eldi babe nu Saelba Uhiropne sembe awe tolamla. Ane sembe a'unag yaleba, a'un sembe log sembahileag aro wali yae paip tangkamlulom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nimi nhondi babe el sembe teba'en seneropne agha ulamseng kom. A'unag yaleba, wali uro kiplapmundi, wali nikag wamlulom. Nhon wapmundi, amik wanaag agha ma'al dalapmunne agha, “Wali pululam,” aro pogmunba, nanag samoro yalul. Elap nungkabo Kristusag wana palirop nimi yogneap nanag samoro yalamika nang-nangalamsin.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Apna nungkae Apolos poneko sembe, nari elag wenelamnori, “Nungkabo Korintus nimiag mome ene pabahinep nimiap nhon pululom,” aro maiknoro wenelamno. Maiknoro, “Pululam,” aro wenelamno aghana, “Erarukti wene pinun kom,” seo. Amik pa'asea sum elag taleba, a'unag yalul.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Haing whi uro wapmundi, Yesusag sikne aro wana palilamlomne wana khapto wamlulom. Mikip uro wapmundi, log senerop kom nengabo wamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nia mangkina ulapmundi, a'un mamun o'ona senel dalapmundi ulamlulom.<span id="bookmarks14"></span></div>

<div class="s"><div id="s3">Yubu komoptobag nimi kipsiogha</div></div><span id="bookmarks14"></span><a id="v15"></a>
<div class="p"><span class="v">15-16</span><span class="vsp">&nbsp;</span>Nangkabo a'unag wenelamsin nena, nimi etneri, “Allahri wepsiog kelmabo me yepsinun,” aro ma'ap tangto whin seklero tol tongorop tanena, undo unurop nimi nhinag kiplamsimundi, sindi yubu ka'elamlulom. Sin Stefanusti ae lom nimiri undo whin seklero tol tongoropne sembe el uro wamlom. Akhaya so'oag wamek nimi yogne Kristusag anam seneragna komag, Stefanusti ae lom nimi tanekori Kristusag wana palilamekti, sik senerop nimi sam nimi taek.<span id="bookmarks15-16"></span></div><span id="bookmarks15-16"></span><a id="v17"></a>
<div class="p"><span class="v">17-18</span><span class="vsp">&nbsp;</span>Stefanus ponekoap, elkabo Fortunatusap, Akhaikusap nanag yaongne sembe wana awi uaneo. A'un nanap nhon wamnep kom aghana, a'undi pogsiom nimi nanag yaongdi, nari wana keyagman nenero awi nenelamneong. A'undi wana babe keyagman nenero awi nenelamsiong. Sindi undo ulamangne wali kemero kiplamsululom.<span id="bookmarks17-18"></span></div><span id="bookmarks17-18"></span><a id="v19"></a>
<div class="p"><span class="v">19</span><span class="vsp">&nbsp;</span>Sin Kristusag wana paliro winil dalamang nimi Asia so'oag wamang nimiri a'un kiplamsiang. Akwila elkel Priskilaap, sindi ae lomag winil dalamang nimiapti a'un sembe, “Nu Saelba Uhiropne ponekoap ma'ap tangtop nimi wamap,” aro wanaag agha a'un kiplamsiang.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nungkabo Kristusag wana palirop nimi ni tane wamang nimiri a'un kiplamsiang.</div>
<div class="p">A'un mamun haibil dalapmundi, “Allahri wepsirop kelmabo me ma'ap tangto wamap,” aro somoro togtog aro kibil dalamlulom.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Na Paulusti a'un kiplamsin. Yubu abene palilognange na Paulusti kipsirop yubu abene mo saeri toro palilamna.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Nimi etneri nu Saelba Uhiropne poneko o'ona sembale kom tanena, Allahri nimi eneko yo'obale.</div>
<div class="p">Naio, nu Saelbamsilamne yalulam!<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>“Nu Saelba Uhiropne Yesus ponekori wana a'unag yorolamsilneag agha yepto paiamsilul,” aro a'un sembe molbarelamsin.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>A'un Kristus Yesusap ma'ap tangtop nimi ni wamlomne nari o'ona senelamsin.</div>
<div class="p">Abenda.<span id="bookmarks24"></span></div>
</div>
</body>
</html>
