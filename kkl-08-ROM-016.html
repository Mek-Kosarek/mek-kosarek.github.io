<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Roma 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-08-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Roma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='kkl-09-1CO-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-1CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulusti nimi kipsiogha</div></div><a id="v1"></a>
<div class="m">
<div class="c-drop">16</div> <span class="v">1</span><span class="vsp">&nbsp;</span>Nunipsa'el Febe kel enekori Yesusag wana paliro winil dalamang nimi Kengkrea so'oag wamang nimi taneko sembe yepto tongohirop kel wamla. Yeplamsilba, “Wali kel,” aro sekililamna.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Febe kel eneko a'unag yaleba, a'undi el kipto, “Nu saelba uhiropne elmangkel weptop kel,” aro sunsunum uro kiplulom. Kel enekori nimi maikno yeplamsildi, na babe yeplamnel ane sembe, elag olog teko ulamleba, “Yeplulom,” aro a'un mololamsin.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Akwila elkel Priskilaapti Kristus Yesus sembe nanap nhon awe nikne tolamobo. Sin abeneko kipsululom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sin abenekori yeplamnerek nena, sindam nimi tebanebag agha wamdekti yeplamnerek. Ane sembe, nari sin abeneko sembe, “Wali yeplamnerek,” aro wana awi senelamsin. Na mo kom aghana, yog nimi sisa Yesusag wana paliro winip tangtop nimi mog so'o tala-tala wamang nimiri babe sin sembe, “Nu wali yeplamsirong,” aro wana awi senelamsiang.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sin abenekoap, Yesusag wana palirop nimi sikindi aeag winip tangtop nimiap kipsululom.</div>
<div class="p">Nangkae wanaagne Epenetus poneko kiplulom. Elna Asia so'oag wamang nimi agha Kristusag wana palirop nimi samne wamla.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Maria kel eneko whin seklero a'un sembe awe tolamoba kiplulom.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Na nimi sisa nikne Andronikusap Yuniasap kipsululom. Sin abeneko samenag sae kaupto kop aeag tobongkipsiekpa, nanap nhon wamubu. Na anam Kristusap ma'ap tan komag, sin abeneko Kristusap sam ma'ap taek. Sin Yesusti wepto pogsiog nimi paliagne wamdang.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ampliatus poneko nu Saelba Uhiropne ponekoap ma'al dalamapti, o'ona sembamnange kiplulom.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Urbanus poneko Kristusap ma'ap tangkamlari, awe nikne tolamnamdi kiplulom. Apna Stakhis, nangkae wanaagne kiplulom.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Apeles ponekona, el Kristusap ma'ap tangto uropne mibi agha sikne wamlange poneko kiplulom.</div>
<div class="p">Aristobulusti ae lom nimi kipsululom.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Na nimi sisa nikne Herodion kiplulom.</div>
<div class="p">Sin nu Saelba Uhiropne ponekoap ma'al dalamang nimi Narkisusti ae lom nimi agha kipsululom.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Kelabo phende Trifenaap Trifosaap kelabo abeneko nu Saelba Uhiropne ponekoap ma'al dalamangdi, eldi awe whin seklero tolamdang kelabo abeneko kipsululom.</div>
<div class="p">Nunin wanaagne Persis kel eneko babe nu Saelba Uhiropne ponekoap ma'ap tangtop kel wamlari, eldi awe whin seklero tolamla kel eneko kiplulom.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Rufus poneko nu Saelba Uhiropne ponekori, “Nanap ma'al dalamnunam,” aro webogpa el kiplulom. Ilin babe na sembe nari kain saog uro wanaag taogpa kiplulom.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Asinkritusap, Felegonap, Hermesap, Patrobasap, Hermasap nungkabo Yesusag wana palirop nimi sinap nhon wamang nimiap babe kipsululom.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Filologusap, Yulia kel enekoap, Nereusap, ilipsa'elap, Olimpasap, Allahri wepsirop kelmabo me sinap nhon wamang nimiap kipsululom.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>A'un mamun haibil dalapmundi, “Allahri wepsirop kelmabo me ma'ap tangto wamap,” aro somoro togtog aro kibil dalamlulom.</div>
<div class="p">Sin Kristusag wana paliro winil dalamang nimi tala-tala wamang nimiri a'un kiplamsiang.<span id="bookmarks16"></span></div>

<div class="s"><div id="s2">Paulusti komoptop yubu wenero ambatsiogha</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Nangkabo, yubu walinge ambarelamsiek yubu ene wali ka'ebaomdi, el taom. A'un ma'al dalamlom aghana, nari a'un wenelamsin nena, yubu walinge sunsunum uro a'undi ul palapmunne abeneko pere ora nimiri a'un kiliro malingeag nenelamsiikti, a'un a'ebahiikag aro yae paip tangkamlulom. Sin a'un a'ebahinep nimi taneko wail ibatsimundi, kolop talulom aro wenelamsin.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sin nimi a'ebahinep nimi tanekona, nu Saelba Uhiropne Kristus ponekori awe tolamang kom aghana, sindam nimiri mon sek seneropne agha ulamang. Sindi yubu lilim walingeag agha nimi maipsirop yubu lelamangne pere agha wana heksirop kom nimi haing kunuro ekel ina nenelamsiang.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>A'undi Yesus yubu walinge ka'ero ulamlomne sembe nimiri yubu lero sabo talamlaba, nimi niri a'un sembe ka'elamang. Ane sembe a'undi wali ka'elamlomdi ulamlomne neneri wana awi maikno ulamnel. A'undi walia ulamnepne sembe wana heksiropneag agha ulapmundi, malingeap ma'ap tan koma wamlulom.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ko'o we uro wamna komag Allahri nimi wana aingniro ma'asinne ponekori phia sikini nubunge neneko a'un yan mombolag ingisapto luknubalul. A'un sembe molbarelamsin nena, “Nu Saelba Uhiropne Yesus ponekori wana a'unag yorolamsilneag agha yepto paiamsilul,” aro elag molbarelamsin.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Nanap awe nikne toropne Timotius ponekori a'un kiplamsil. Na nimi sisa nik nimi Lukiusap, Yasonap, Sosipaterap a'un kiplamsiang.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Paulusti yubu tipto na Tertius saeri mome toro palilamna. Nari babe nu Saelba Uhiropne ponekoap ma'al dalamapne pere agha a'un kiplamsin.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Nu wene wamapne Gayus ponekori nu aeag tolongoro kiplamsilba, eldi aeag malamap. Wene wamap so'oag nimi Yesusag wana paliro winil dalamap ae ngainge Gayus ponekori babe a'un kiplamsil.</div>
<div class="p">Erastus ponekona, as soro kalurop as eneag nimi sembe kamna kaptoba o'oro paia uhiropne ponekori a'un kiplamsil.</div>
<div class="p">Nungkae Yesusag wana paliropne Kwartus ponekori babe a'un kiplamsil.</div>
<div class="p">[<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nari a'un sembe molbarelamsin nena, “Nu Saelba Uhiropne Yesus Kristus ponekori wana a'unag yorolamsileri, yae paiamsilul,” aro molbarelamsin. Sikne agha saekag lebap.]<span id="bookmarks24"></span></div>

<div class="s"><div id="s3">Allah omektop yubu komopto pibogha</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Allah omeklamsut! Nari yubu walinge Yesus Kristus sembe ambarelamsin yubu eneko pere agha el mori a'un khapto sekitsinepne poneko wamla. Yum-yum samenag agha lilirobag tognoroba wamog aghana, wene lag nembaog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Wene lag taog nena, Allah ya'ag uropne ponekori aruksirop yubu sunsunum uro eldi yubu silimu tiptop nimiri lag nenero mome toro palilamek. Lag nenero mome toro palilamek yubuna Allahrina, “Nimi sisa mog so'o tala-tala wamang nimiri ka'elamikti, na Allahag wana palilamukang,” senelamogneag agha el nenelamsiogpa, mome toro palilamek.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>El mo Allah wana hektopne wamlaba, Yesus Kristus pere agha el mo ya'ag uro kipto omeklamebe paghabog omeklamukap.</div>
<div class="p">Sikne agha saekag lebap. Abenda.<span id="bookmarks27"></span></div>
</div>
</body>
</html>
