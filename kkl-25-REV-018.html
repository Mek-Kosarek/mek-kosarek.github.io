<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "kkl-25-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-24-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-25-REV-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='kkl-25-REV-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">18</div> <span class="v">1</span><span class="vsp">&nbsp;</span>Neneko uro yabioba, nari haing uamna kwelekamna senenag agha kemelamnoba, Allah arukna malaikat yogne imag agha kulukulalamoba imno. Eldi saelba uhirop mikipne nubu wamoba, elag imang wamonge nenekori mog so'o tibin warelobo.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yubu nubunge agha lelamori,</div>
<div class="q top-spacing">“Wene loba tal! As kaluro sorop as Babel nubunge eneko tapto loba tal!</div>
<div class="q">Wene as enekoag phia tognol tanag taori,</div>
<div class="q2">mema yongeri nimi nepsiropne ua urobag agha wamla.</div>
<div class="q">As lomag tao wamnebagna, ni winang nimiri winang sop tehirop kom winangap,</div>
<div class="q2">nimiri mali senehirop winangap wamnebag agha tao.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>As kaluro sorop as Babel nimiri samen malia ulamongnena,</div>
<div class="q2">ina yabirop kelabori nimi sae kiliro mag yonge tebatsiro</div>
<div class="q3">nenek nenelamsiloa saog ulamongdi,</div>
<div class="q2">wana tohiro kamna sembe nengaboap ma'aptangka</div>
<div class="q3">malia ulamloa saog uro nimi mog so'oag nimi ni ulamsiongba, Babel nimi neleplamsiong.</div>
<div class="q">Mog so'oag nimi sembe yubu sia lennangdi, ‘Bobonge nari wanaag wamlange agto yaboho,’ aro</div>
<div class="q2">Nuni Imagne poneko wailag nembiagha as nubunge nenekoap ma'aptangkamong.</div>
<div class="q">Kamna kapto toltoro tolongoropnang mog so'oag tala-tala wamongnang as enekoag pang-yang ulamongdi,</div>
<div class="q2">Nimiri wanaag, ‘Nanag yaboho,’ senen wali-waliaba along kamna kapto toro palamongdi, tup talamong.</div>
<div class="q">Ina yabirop kelenekoag nelebom agha Nuni Allah wailag nembaong ane sembe, as soro kalurop as Babel nubunge eneko wene tapto loba tal!”</div>
<div class="p">aro lelamoa ka'ebano.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Nen nari ka'elamnoag agha imag agha yubu nhon lelamongena,</div>
<div class="q top-spacing">“Allahri a'un ambarelamsilnena, ‘Lambahut! Nari mabo, a'undi as kaluro sorop as Babel tanekoa a'un lambalulom!</div>
<div class="q2">As aneko nimiri malia ulamangeag nelebahom tanena,</div>
<div class="q2">sinag nimi ohinne sekleroba tam timbanepne a'unag babe taleag aro lambalulom,’ aro ambatsil.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Malia ulamangdi, sembenga loloro palilamlange neneko ere-ere waelbaongdi,</div>
<div class="q2">imag tai yangkalamloa saogne as aneko nimiri malia ulamangne sembe Allah elwamla,” seog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Nen nari ka'elamnoag agha, yubu lilim imag agha lelamonge nenekori,</div>
<div class="q top-spacing">“Ina yabirop kel Babel enekori nimiag ulamsil saog uro, elag babe undo unualulom.</div>
<div class="q2">Eldi nimiag yonge ulamsiog saog uro lumbamundi,</div>
<div class="q2">A'unba, eldi nimiag yonge palilamsionge phelekto elag ma'aro yonge piplulom.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Kelenekori el wanaag agha maiptangtop yubu lelamlari,</div>
<div class="q2">‘Yauog kel wamna komdi, na yubu sia lerop kel nubunge wamna.</div>
<div class="q2">Ik nhon babe amang uro wana ikin uro yaghe sembanun kom,’ alamla.</div>
<div class="q">Eldamne paliag neneltangkamlari,</div>
<div class="q2">‘Bobonge wanaag wamlange agto yaboho,’ aro tup talamla.</div>
<div class="q">Ane sembe, wene wali-walia maikno elag to'opto wamlange talupto nembamundi,</div>
<div class="q2">seklenne agha to'opto lumbamun andarina, wana ikin uro seklebalul.</div>
<div class="q">Eldi senelamlangena, ‘Ik nhon babe wana ikin uro yaghe sembanun kom,’ alamla.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Tam nene sembe, ik nhon sum agha nimi ohinne elag omnepnena,</div>
<div class="q2">tepnange babe, amang uro unne babe, kwaneng yo seklenne babe</div>
<div class="q3">elag uro yabilul.</div>
<div class="q">Nuni Allah nu Saelbamsilne mikip sirik wamlari,</div>
<div class="q2">keleneko sembe tam lelekto kemero kareplamleba,</div>
<div class="q2">ik nhon sum agha elna aukti tero kom talul.</div>
<div class="q">Elag undo unuanepne nenena,”</div>
<div class="p">aro wene alamoa ka'ebano.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene aro ka'ebanongena, as kaluro sorop as Babel eneko aukti telamleri, auk mhong kuka walelamleba, mog so'oag nimi sembe yubu sia leropnangdi ililamikti, ngolol aro engelamukang. Mog so'oag nimi sembe yubu sia lennangdi, “Bobonge nanag wamlange agto yaboho,” aro ulamongdi, Nuni Imagne poneko wailag nembiagha yog kelabo saelbamloa saog uro as kaluro sorop as nenekoap ma'aptangkamong. Ane sembe, as kaluro sorop as neneko aukti telamleba, yubu sia leropnangdi engero, ‘Wali-waliaba nen nunag talul kom,’ aro ngolol alamukang.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>As Babel aneko auk telamleba, seklelamukangne sembe yubu sia leropnang ‘Nunag taleag,’ aro log lelem weag sekamikti, tibog amukang. Sin weag sekamikti lelamikti,</div>
<div class="q top-spacing">‘Yaghe, seklelamang-ti-e! As Babel kaluro sorop as nubunge eneko aukti mane agha telamla.</div>
<div class="q2">As nubunge Babel mikip sirik aghana, ot heng ko'o nhonogag agha</div>
<div class="q2">tam pelengeloglaba, aukti as tel!” alamukang.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nimiri kamna kapto toltoro tolongorop nimi tanekori babe, as nubunge neneko sembe amang piro engelamukangnena, “As eneko wamso tanena, sikindinge taneko kamna kapto tolaheng,” senelamukang aghana, kom taleba, “Nimi nhondi babe nuri saeag payalamapne kamna kapto tolaukang kom,” aro engelamukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>As nubunge neneko anam aukti ten komag, nimiri yeng sirik senennena, kamna alikinag uro kapto tomneba undopne:</div>
<div class="li top-spacing">leng-leng arop kirik kamongkai saog kirik emasap,</div>
<div class="li">leng-leng arop kirik kororoba perakap,</div>
<div class="li">kirik wana yame-yame up sererop kirik wana elektobaap,</div>
<div class="li">wali sik wana katne saog uropne mutiaraap,</div>
<div class="li">ag wet purum winne agha wirop ag walingeap, wet purum yongonne agha wirop ag walingeap,</div>
<div class="li">tup nimiri enektop ag uwong agap, uwong ag agha poptangtop agap,</div>
<div class="li">kal kem-kem song wali saog kalap,</div>
<div class="li">pham nubu sirik pham gadya sombola wenge agha sunurobaap,</div>
<div class="li">kal kamna alikinag uro torop kalap,</div>
<div class="li">besi agha sunuroba uwongneap piringeap,</div>
<div class="li">ae sorop kirik sildi yogto-yogto pairop kirikap,<span id="bookmarks12"></span></div><span id="bookmarks12"></span><a id="v13"></a>
<div class="li-vv"><span class="v">13</span><span class="vsp">&nbsp;</span>kwaneng ma'al yona emem arobaap,</div>
<div class="li">emem aroba kal konap,</div>
<div class="li">song walia aukag tamnepneap,</div>
<div class="li">nimi nongag likto song wali nenerobaap,</div>
<div class="li">kal wea song walingeap,</div>
<div class="li">haing anggur wana loltero terop maghap,</div>
<div class="li">kal zaitun wana lolterop maghap,</div>
<div class="li">kwaneng roti sunuroba leng-lenga walingeap,</div>
<div class="li">kwaneng roti sunuroba gandum walingeap,</div>
<div class="li">pham sapiap, pham dombaap,</div>
<div class="li">pham kudaap, nimi alibag pukamnaba pham kudari kiliro pabihiropneap,</div>
<div class="li">nimi babe, arukna nembahinep nimi nong kamna kapto pabihirop nimiap,</div>
<div class="p">anam as nubunge Babel eneko aukti ten komag, pibom agha nimiri kamna kapto tol pinep.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kamna kapto toro tolongorop nimi tanekori as nubunge nenekoag ikinne timbalenge ibom agha lelamikti, “Andi wanaag ‘Wali-walia topsene,’ senelamlamne neneko ni kom tal. An tuptangka an holno seneba ni ka'eseptaoba, nia taneko nen iplulam kom,” alamukang.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>As kaluro sorop as neneko aukti telamleba, auk ogti lebareklamlenge sembe, sin samenag as enekoag nimiag kamna kapto toroaekti, tup taek nimi taneko weag agha tiboghaukang. Tiboghaikti, log lelem weag sekamikti, amang piro engelamukang.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Engelamikti yubu lelamikti,</div>
<div class="q top-spacing">“Yaghe, seklelamang-ti-e! As kaluro sorop as nubunge Babel eneko mane agha loba tal!</div>
<div class="q2">Elag kwiria elektoba enekamongena, ag purum winne agha wirop agap,</div>
<div class="q3">ag uwong popneap, uwong agap eneka urop.</div>
<div class="q2">Eldi sop-sop towalengeptangtobana leng-leng aroba emasap,</div>
<div class="q3">kamna alikinag agha sik wana saog uropne mutiaraap,</div>
<div class="q3">kirik wana yame-yame up sererop kirikap towalengeptangka urop.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Aghana heng ko'o nhonog tin haingag agha elag tup ua ulamlange neneko orog tal,” alamukang.</div>
<div class="p">Mag alip toman kabong nubunge alibag pirop nimi ni, kabong o'orop nang sikini yaboap, kabong lomag o'orop nangap, “Mag lomag uroba sembe ero toroaukap,” aro kabongag nhon pirop nangap, sin niri weag agha sekamikti tibog amukang.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Weag sekamikti tilamikpa, as eneko auk telamleri, mhong kuklamlea tiboghamukang. Tiboghamikti yubu haum alamikti, “As nubunge nhon as ene saog uro nubu uro soro kaulbaekne nhon urop kom,” alamukang.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Unulamlea sembe sin engelamikti, amang uropne agha usoghag hao lopto towalengel dalamikti, yubu engenange agha nubu uro engelamukang. Engelamikti,</div>
<div class="q top-spacing">“Yaghe, seklelamang-ti-e! As kota nubunge Babel as eneko mane agha loba tal!</div>
<div class="q2">As eneag tup wamlangeri nu kabong mag alip toman piroba ngai nimi tup nenelamsil!</div>
<div class="q">Aghana heng ko'o nhon tin haingag agha nia-ni wamlange loba tal,”</div>
<div class="p">alamukang.<span id="bookmarks19"></span></div><span id="bookmarks19"></span><a id="v20"></a>
<div class="q-vv top-spacing"><span class="v">20</span><span class="vsp">&nbsp;</span>A'un imag ua uropnang, as kaluro sorop as neneko kom talne sembe yeng uro wamsut!</div>
<div class="q2">A'un Allah Elmabo weptopneap, A'un Yesusti wepto pogsirop nangap, a'un Allah silimu yubu tiptop nangap, awi senelamsut!</div>
<div class="q">As neneko nimiri a'unag malia uhiropne sembe Allahri tam pelengero lumbahil!<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Neneko uro yabioba, imnori kemelamnoag agha Allah arukna malaikat palisongne nhondi kirik nubu sirikne saelbamori, mag longorop mag laut nubungeag tobog aori yubu lelamori,</div>
<div class="q top-spacing">“Undo kirik nene mikip uro pelengero tobogan saog uro,</div>
<div class="q2">as Babel soro kaubaogne neneko yo uro webongkia tobog aleba,</div>
<div class="q2">nimi nhondi babe olog ibukang kom.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Pingpong yubu neneroba kecapi orop nimiri olamika lilim babe,</div>
<div class="q2">sepna septop nimiri seplamika babe,</div>
<div class="q2">ma'i agha lom nembongkia pho alamikpa yubu lelamlea babe,</div>
<div class="q2">ma'i trompet pho alamika babe andi as Babel tanekoag nimiri nen ka'ebaukang kom.</div>
<div class="q">Sa'a-sa'a ni kop-kop tagto elwamnari, sunuro sorop nimi babe as tanekoag ibukang kom.</div>
<div class="q">Kwaneng roti koloptop wana ururo yambalul aro poa kanektop kirikti yubu lelamlea babe as tanekoag ka'ebaukang kom.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>As tanekoag whea nhon babe nen wareamlul kom.</div>
<div class="q2">Anekoa nimiri kelabo tomnep sepna seplamikti, irit pholong alamika babe ka'ebaukang kom.</div>
<div class="q">Samen as soro kalurop as Babel neneag agha</div>
<div class="q2">kamna kapto toltoro tolongorop nimi tuptankamongdi maibiltalamong.</div>
<div class="q">An Babel nimiri mili lero nimi mog so'oag nimi ulamsiloa saog ulamomba,</div>
<div class="q2">mog so'oag nimi tala-tala wamong nimiri a'un sembe ‘Nubunang,’ aro nelebahiongdi,</div>
<div class="q2">orolena sik senelamong.</div>
<div class="q">A'un Babel nimiri unulamlomne abeneko sembe Allahri opsilul,”</div>
<div class="p">aro Allah arukna malaikat palisongne nenekori wene alamoa ka'ebano.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Allahri as Babel nimi opsiongena,</div>
<div class="q top-spacing">Allah silimu yubu tiptop nangap, Allah Elmabo weptopneap, Yesusti yubu salerop nimi opsiong nimi niap</div>
<div class="q2">as Babel nimiri sin opsiongba, eneng lanaro tebaong.</div>
<div class="q">Ane sembe, Allahri as soro kalurop as Babelag tam ikinne pelengkaoba, as kom taoa imno.<span id="bookmarks24"></span></div>
</div>
</body>
</html>
