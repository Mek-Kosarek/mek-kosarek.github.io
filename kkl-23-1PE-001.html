<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Petrus 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:23 </span><span class=\"fq\">yina </span><span class=\"ft\">Yunani yubuag pibog yubu lilim anekona, so'oag wana togtopba yina tanepne sembe babe lerop, nimiri likto piroba sembe babe lerop. </span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">1:7 </span><span class=\"xt\"><span class=\"reflink\"><a href=\"kkl-21-HEB-010.html#v35\">Ibrani 10:35-36</a></span></span></div>",
    "X-1": "<div class=\"footnote-p\"><span class=\"xo\">1:16 </span><span class=\"xt\">Imamat - Memnang 11:44-45; 19:2; 20:7</span></div>",
    "X-2": "<div class=\"footnote-p\"><span class=\"xo\">1:25 </span><span class=\"xt\">Yesaya 40:6-8</span></div>"
};

initFootnotes(crossrefs);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-23-1PE-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-22-JAS-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-23-1PE-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Petrus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-23-1PE-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-24-2PE-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Petrus</span></div>
<div class="mt2"><span class="mt2">Ponekori Mome Toro Pibogha Selekne</span></div>
<div class="b"></div>
<div class="b"></div>

<div class="s"><div id="s1">Petrusti kipsiogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Na Petrus wamnange, Yesus Kristus ponekori na wepto pogneogpa, wamnange ponekori mome toro palilamna. A'un Allahri wepsiog nimi wamlom nimi talup tangka palamlumdi, Pontus so'oag, Galatia so'oag, Kapadokia so'oag, Asia so'oag, Bitinia so'oag sekelanan nimi wamlom nimi sembe mome toro palilamna.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nuni Allahri anamag el wamogti, a'un wepto, “Naringe wamikti, walingeog taukang,” aro eldi Yame Walingeri a'unag ulamsiog. A'unag ulamsiog andarina, Yesus Kristusti eneng a'unag yamoro iksiropneag agha a'undi wana seneragnaag malinge wa'epto naghi agha yag lambaleba, a'undi Yesusti yubu ka'ero ulamlulom.</div>
<div class="p">“Allahri a'unag wana yororo walia maiknoro ulamsileri, a'un wana aingnibahinepne mauptangto yabihilul,” senelamnari a'un sembe molbarelamsin.<span id="bookmarks2"></span></div>

<div class="s"><div id="s2">“Ya'ag kamag uro wamukap,” aro nang-nangaro tilamnepne sembe ambatsiogha</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Nu Saelba Uhiropne Yesus Kristus Ili Allah wamlange ponekori nu sembe maiknoro yareag senelamsilne sunsunum uro nen wendog mangap tangtop nimi nenelamsil. Nu wendog mangap tangtop nimi nembamsil andarina, Yesus Kristus teptop nimiag agha kamag taogne toman, “Nu amik ya'ag uro kamag wamukap,” aro tiro nang-nangalamapti, Nuni Allah wali aro omeklamap.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nu wendog mangap tangtop nimi sembe polbanep komne ya'ag uropne tatsilul. Tatsilul nena, sembenga kaolban komne wali uro imag pipsiogne a'unag tatsilul.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>A'undi elag sikne aro wana palilamlomne toman agha Allahringe mikipne enekori a'un yae paiamsil andarina, eldi wero paia ulamlari, wali nembahineba komoptop sum lag nembatsilul.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Eldi amik a'un wali nembahineba sembe a'unag wana awi ulamsil. Ot wene a'unag sesog sembe mipsiropne nhon-nhon ulamsilba, seklebanepneog wamlom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Seklebanepneog wamlom andarina, a'undi elag sik tapto wana palilamlomne lag tanep. A'undi elag sikne aro wana palilamlomne nenekona tup nembahinepne paliag sirikne wamla.<span class="footnote selectable" id="X-0"><sup>a</sup></span> Nimiri emas tomnari, aukag taro mipnari, malinge pinba, nimiri kamna kaptoba paliag sirikne agha tomnep. Ot emas aneko kom tanep aghana, a'undi Kristusag wana palilamlomne eneko nen paliag sirikne wamla. Yesus Kristus lag tale sum eneko elag tapto wana palilamlomne sembe a'un omekahileba, paliag nembahileri kiplamsilul.<span id="bookmarks7"></span> <a id="v8"></a><span class="v">8-9</span><span class="vsp">&nbsp;</span>Elag sikne aro wana palilamlomne ponekona, a'un wene wamlomag a'undi el haingdi imnep kom aghana, elag o'ona senelamlom. A'undi elag, “Wali nembahilul,” aro wana palilamlomne toman agha wene babe sunup tangto uro yabalamlaba, a'undam nimi wali nembahilul. Ane sembe wana awi senelamlomne nimiri yubuag agha lemnep komne a'un wanaag loloro ulamsilba, awi paliag sirikne senelamlom.<span id="bookmarks8-9"></span></div><span id="bookmarks8-9"></span><a id="v10"></a>
<div class="p"><span class="v">10</span><span class="vsp">&nbsp;</span>Eldi wali nembahinep ina anekona, samenag Allah yubu silimu tiplamek nimiri Allah Yubu kiki telekto, “El tahabe,” aro ulamekti, Allahri a'unag wana yorolamsilne sembe anamag yubu ambarelamsiek.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Kristusti Yameri sinag ambatsiogne toman Kristus seklebanepne sembe babe, amik kipto paliag tanepne sembe babe anam uro yabin komag sinag ambatsiog. Sinag ambatsiog yubu eneko sindam nimiri, “Etsum uro yabilulneap, welaro uro yabilulneap sembe lebog,” senelamekti yubu kiki telekto, “El tahabe,” aro elamek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sinag lag tangto yabiog nena, sindam nimi sembe yeptangto ambarelamsiek kom aghana, a'un nimi amik wamnep nimi yepto ambarelamsiek. Ambarelamsiekne uro yabiogpa, ambatsiek yubu eneko ora nimiri tipto yubu walinge neneko Allah Eldamne Yame Walinge imag agha pogto tatsiogne toman a'unag ambarelamsiek. Yubu walinge lomag wamlange sembe Allah arukna malaikatti babe, “Tam lelekto kemero el tahabe,” senelamang.<span id="bookmarks12"></span></div>

<div class="s"><div id="s3">Allahri kelmabo meri elag nelepto walingeog ulamnepne sembe ambatsiogha</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ane sembe wana whi uro wea ulapmundi, wali uro seneraglamlulom. Amik Yesus Kristus lag tangto yale sum eneko eldi a'unag wana yorolamsilne agha tatsilul. Ane sembe a'undi wanaag elag to'opto nang-nangaro tilamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'undi ulapmun nena, sikin nong nimiri yubuag neleptop mabo saog uro wamlulom. A'un samenag ekon uro wamlumag, “Malia uahane,” senelamlumneag nelepto ulamseng kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Malinge ulamseng kom aghana, eldi a'un yopsiogne poneko sembenga orogne wamla saog uro talapmundi, elag nelepto a'undam nimiri sembenga wa'epto naghi agha walingeog ul palamlulom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Tam nene sembe nimi nhondi Allahri yubu lebogne mome toro pibog nena, “Na sembenga orogne wamna ane sembe a'undina sembenga wa'epto naghi agha walingeog ul palamlulom,” aro lebogne mome toro pibog.<span class="footnote selectable" id="X-1"><sup>b</sup></span><span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>A'undi, “Nuni,” aro engero yoplamlomne ponekona, tam kemero kareplamlange wamla. Nimi whing kembahin koma nimiri a'ero-a'ero ulamangne sembe sunsunum uro tam karebarelamsil. Ane sembe, a'un tane sekelingirop nimi saog uro wamlomag, “Tam kemero karebatsilul,” aro log senenneag agha walinge ul palamlulom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>A'un el uro wamlom nena, a'unisag yabori samenag ul palamekne a'unag ambatto tatsiekpa, yepsinep komneag nelepto ul palamlum. Aghana yepsinep komne ulamlumneag agha a'un kiliro kamna top tangto taulbahiog. Kamna top tangto taulbahiog nena, emas to, perak to, kom taneba wali-waliaba toman agha kamna top tangto taulbahiog kom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ot Kristus walingeog pham domba malinge orogne saog uro wamla. El poneko Allahri wanaag wamla aghana, eldi eneng eneko lanaro tebaogne pere agha a'un sembe kamna top tangto taulbahiog aro el uro wamlom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Mog so'o ene anam sunuro pimna komag, Allahri el webogti, “Kamna top talul,” aro el uro wamog aghana, weneog uro yabalamog ko'oag agha a'un sembe el nenero lag nembatsiog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>El tebaogneag agha Allahri kamag nembaogti, paliag nembaog. Allahri elag undo uaog ane sembe, el pere agha a'undi Allahag sikne aro wana palilamlomdi, tiro nang-nangalamlom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Sik yubu ene ka'elamlomdi, ulamlomne toman agha malinge a'undam nimiag wamogne wa'epto naghi agha Allahringe nenep taom. Andarina a'unkabo tangtop nimi wanaag agha tapto o'ona senel dalamlom. Amik sum babe nen tipto wana awi uro o'ona senel dalamlulom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>A'un wendog mangap tangtop nimi taom nena, tebanep yina<span class="footnote selectable" id="F-0"><sup>c</sup></span> pere agha nen mangap talum kom aghana, Allah Yubu ya'ag uro kamag urop yubu pere agha tebanep komne enekori a'un wendog mangap tangtop nimi nembahiog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ya'ag urop yubu ene sembe mome toro pairopne wamlangena,</div>
<div class="q top-spacing">“Nimi nong ni o'olaba saog uro wamlaba,</div>
<div class="q2">nimi wali kemeropne ni pongoroba es aba saog uro wamla.</div>
<div class="q">O'olaba ul tanepba, pongoroba es aba lulupna agha timbanep,<span id="bookmarks24"></span></div><span id="bookmarks24"></span><a id="v25"></a>
<div class="q2-vv"><span class="v">25</span><span class="vsp">&nbsp;</span>aghana nu Saelba Uhiropneri yubu ya'ag uro wamlul,”</div>
<div class="p">aro mome toro pibog.<span class="footnote selectable" id="X-2"><sup>d</sup></span> Mome toro pibog yubu enena, a'unag ambarelamsibo yubu wamla.<span id="bookmarks25"></span></div>
</div>
</body>
</html>
