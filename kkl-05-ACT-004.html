<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">4:1 </span><span class=\"ft\">Memnang Allah sembe pairopnang Allahri aeag Allah yeplamek. Nimiri “Allah sembe tarel anun,” aro wali-waliaba payalamsiekpa, memnang Allah sembe pairopnangdi Allah sembe aukag talamek. Yahudi nimi pham-domba, pham-sapi, pham-kambing, mem winang, tena babe Allah sembe aukag taro tarelamsiek.</span></div>",
    "F-1": "<div class=\"footnote-p\"><span class=\"fr\">4:1 </span><span class=\"ft\">Saduki nang enena nimi sisa kom. Sindi seneragtopne nimi teptopne kamag tanep kom aro seneragtop nimi.</span></div>",
    "F-2": "<div class=\"footnote-p\"><span class=\"fr\">4:5-6 </span><span class=\"ft\">Memnang Allah sembe pairopnang babe Allahri samenag Musaag yubu ambarelamogne sembe ambarelamsiek. Memnang Allah sembe pairopnang sikini nubunge nimi nhonog wamog, apna memnang Allah sembe pairopnang sikindo yabo el umag wamek. Sikin umag wamekne, memnang Allah sembe pairopnang babe wamek.</span></div>",
    "F-3": "<div class=\"footnote-p\"><span class=\"fr\">4:27 </span><span class=\"ft\">Yunani yubuag “arukna” aro mome tobog.</span></div>",
    "F-4": "<div class=\"footnote-p\"><span class=\"fr\">4:30 </span><span class=\"ft\">Yunani yubuag “arukna” aro mome tobog</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = false;
var baseRef  = "kkl-05-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-LUK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-ACT-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-05-ACT-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yahudi nimi sembe tam kareptopnangdi Petrusap Yohanesap kop aeag tobongkipsieka (4:1-12)</div></div>
<div class="b">&nbsp;</div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Petrusap Yohanesapti nimi maikno yubu ambarelamsirekpa, Yahudi nimiri sae agha memnang saeag neneropba, Allah sembe pairopnangap<span class="footnote selectable" id="F-0"><sup>a</sup></span>, Allahri Ae yae ua uropnang yin saleropnang sikindoap, Saduki nimiap<span class="footnote selectable" id="F-1"><sup>b</sup></span> sin phendeag yaek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yaekti ka'elamsiekpa, Petrusap Yohanesapti, “Nimi etneri, Yesusag ‘sikne,’ senelamleri, tebale tanena Yesus kamag tao saog uro kamag tanep,” aro nimi maikno ambarelamsirek. Ambarelamsirekpa, ka'ebaekti memnang Allah sembe pairopnangap, Allahri Ae yae ua uropnang yin saleropnang sikindoap, Saduki nimi tanekoap yo sembaek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yo sembaekti, “Sin phende abeneko tam kareptopnang whingag pabhukap,” sembaek aghana, imbaogpa, “Ambhum samoro yaberi, tam kareptopnang whingag pabhukap,” aro sae kaupto kop aeag tobongkipsiek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Tobongkipsiek aghana, Yesus sembe ambarelamsirekne nimi maikno tanekori ka'elamek. Ka'elamekti seneraglamekti, “Sin phenderi ambarelamsirangne sembe sik uro ambarelamsirang,” aro seneraglamek. “Sik uro ambarelamsirang,” aro seneragtop nimi taneko wamekne, kabuni aghabog a'iliro agha teng-tengne (5.000) wamek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5-6</span><span class="vsp">&nbsp;</span>Mabeka kwelekaogne memnang Yahudi nimi saelba uhiropnangap, Yahudi nong nimi nubunangap, Musari samenag mome tobogne ambatsiropnangap, memne Allah sembe pairopnang sikini nubunge<span class="footnote selectable" id="F-2"><sup>c</sup></span> Hanasap, eldi nimi sisa nhonne, Kayafas, Yohanes, Aleksander, ora nimiap, “Petrusap Yohanesap sembe tam karebaukap,” aro as Yerusalem winiptaek.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>Winiptaekti Petrusap Yohanesap abeneko enero poa yahiekpa, nimi poloro winiptangkamek nang tanekori sinag hailamsiekti, “Nimi etne mikibag agha? Nimi etne siag agha ulamdomdi, nimi wali nenelamsirom?” aro haibahiek.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro haibahiekpa, Allah Eldamne Yame Walingeri Petrus wana salero el nongag wa'alamogti, mikipne piamogpa, haibahiekne sembe Petrus sekogti ambarelamsiogti, “Nani yabo nimi nubunangap, nani yabo nimi saelbamsilom nangap, wene na yubu lemnunne ka'eamlulom!<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sumene nimi yan malinge nhon yepnamne nene wali uanam aghana, ‘Ambatsisereng,’ aro hailamsilomdi, ‘Nimi etne mikibag nimi nene yan wali nembarom?’ aro nunag hailamsilom,” seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene seogti, “A'un Israel nimiap, a'un nimi ni wamlom nimi tane el tahile. Allahri ‘Mog so'oag nimi taulbahilulam,’ aro webogne Nasaretne poneko si Yesus engeropneag moloro ul tongolamnam. Yesus poneko a'undi kalag sipto olobom aghana, Allahri nimi teptobag agha nen kamag nembao. Kamag nembaonge ponekoag molbanamba, nimi nene wali nembalba, yan wali talne a'un whingag sekamlari wamla,” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11-12</span><span class="vsp">&nbsp;</span>Nen ambarelamsiogti, “Samenag Yesus anam mangkaek komag Allahri yubuag Yesus sembe mome tobogne ane:</div>
<div class="q top-spacing">‘A'un ae sorop nimiri, “Yangan kirik nubunge nene mali,” aro toboghailum,</div>
<div class="q">aghana yangan kirik katne nhonog sunuropne tao,’ aro mome tobog.</div>
<div class="m">Israel nimi nubunang, ae sorop nimiri yangan kirik katne samenag toboghaiek saog uro Yesus wa'epto toboghaom aghana Yesus poneko Allahri, ‘El mori nimi mog so'oag nimi taulbahinep,’ aro Yesus yangan kirik katne saog uro wepto sekirog. Nimi mog so'oag nimi malia uroba sembe ‘Allahri opsileag,’ aro Yesusti taulbahinep. Im tamag mog so'o sirikag-sirikag nimi taulbahinepne ot nhonog si Yesus engeropne wamla. Elag mololamnaba, Eldi nu taulbahinep. Elap sunsunumne nhon wamla kom,” seog.<span id="bookmarks11-12"></span></div>

<div class="s"><div id="s2">Petrusap Yohanesap sembe welaro uaukap aro yubu lebeka (4:13-22)</div></div><span id="bookmarks11-12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene seogpa, nimi yubu tam kareptopnang poloro winiptaek nimi tanekori Petrusap Yohanesap sembe, “Sin mome lerop kom nimi apna, kembiag agha el urop kom nimi sao wamdang. Nubunang ambarelamsirang aghana sin log kom uro lero ulamdang,” sembaekti, “Yaghe, mane agha ulamdang,” alamek. “Yesusap nhon yabalamdongne sin phende,” aro el wamsiog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nimi yan wali taogne neneko sin Petrusap Yohanesap peramag sekamogpa, ibekti, “Nuri sinag sa'a sukap kom,” aro yubu koma wamek.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wameka, “A'un asag lambalulom,” aro wene seekpa, lambaekpa Yahudi nimi sembe yubu tam kareptopnang Mahkamah Agama nimi mo yubu lelamekti,<span id="bookmarks15"></span> <a id="v16"></a><span class="v">16</span><span class="vsp">&nbsp;</span>“Nimi phende abeneri Allah Eldamneri uanepne nimiri uanep komne uarongba, Yerusalem nimi ni el taongba, nuri, ‘Sindi lelamdangne orolenange lelamdang,’ aro orolenange nuri lemnep kom saog wamla. Ane sembe, nimi abeneag nuri sa'ange agha ambatsukap?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sindi alnibarongne nene nimi maiknori ka'ebaikpa, nubu taleag, nimi abeneag walamsiberi, ‘ “Allahri nia mangkina si Yesus poneko saeag nembao,” aro ambatsiseng kom,’ aro yubu mikip uro wembahukap,” seek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene seekti, sin abenekoag “Wa'al alulom,” aro yopsiekti, “Yesus sembe ambarelamsiromne sik komne ambarelamsirom. Nimiag yubu lelamtumundi, ‘Allahri nia mangkina si Yesus poneko saeag nembao,’ aro ambatsiseng kom,” aro wembahiek. </div><div class="image-block"><span class="image"><img src="images/CN01901C.jpg" /></span>
<div class="caption"><span class="caption">Yubu tam kareptopnang Mahkamah Agama nimiri Petrusap Yohanesap “Ambatsiseng kom,” aro wembahiek. (ACT 4.18)</span></div></div><span id="bookmarks18"></span><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wembahiek aghana Petrusap Yohanesapti, “A'undam nimiri wanaag agha senaragsu. Nelagha Allah whingag wali: A'un yubu mombolag wamukap to, Allah yubu mombolag wamukap to? Allah whingag uaukap sembalomne nelagha wali sembamlom?<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Allahri uaonge sembe nimiag ambatsibe tanena Allah whingag wali. Ane sembe aoag agha ka'ebabori, haingdi babe ibobonge nene sembe nimi ambatsin koma wamnep kom,” serek.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene serekpa, tam kareptopnang taneko yubu lenne orog. Yubu mikip uro sin phende abeneko wembahiekti, “Pururom,” aro yag lambahiek. Nimi wali nembarekne neneko ibekti, nimi maiknori Allah omeklamek. Tam kareptopnangdi Allah omeklameka ipsiekti, sindi, “Sin phendeag huaukap,” alamek. Allah omeklameka ipsiekti, tam kareptopnangdi “Logti tam lolohinne orogti,” lipsiek.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Lipsieknena, nimi yan malinge wali nembarek nimi eneko mangkaekne hengkun yag tangom kom tangom alamogha teng nhon eptopne naualbare (40) taogpa, Allah Eldamneri uanepne saog uro wali nembarekpa, tam kareptopnangdi “Uaukap” sembaekne, “Tam lolohinne orogti,” lipsiek.<span id="bookmarks22"></span></div>

<div class="s"><div id="s3">Yesusag “Sikne” aro seneragtop nimiri Allahag molona molbaeka (4:23-31)</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Petrusap Yohanesap “Pururom,” aro sae lipsiekpa, sikinkaboag pirekti, memnang Allah sembe pairopnang sikindo yaboap, Yahudi nimi sikini yaboapti lebekne “Nunag undo-undo wene seangdi, wembahiang,” aro sikinkaboag ambatsirek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ambatsirekpa sikinkabori ka'ebaekti, sin ma'aptangto Allah omekto mololamekti, “Nuni Allah nia mangkina saelbamlamne, Andi imap, so'oap, magap nia mangkina ni Andi sumbalum.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Andi Andamne Yame Walinge neneko Andi arukna nuni Daud pere agha elag piplumne ambatsiogne ane,</div>
<div class="q top-spacing">‘Yahudi sisa kom nimi Allah omektop kom nimi tala-tala wamangneri sa'ambe yanghang alamsiang?</div>
<div class="q">Sa'a sembe as tala-tala wamangneri, “Undo-undo uaukap,” senelamangdi lelamang aghana, uro yabilul kom?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Nuni Allahri “Taulbahimendi, saelbamsululam,” aro wepto aogne ot nhon.</div>
<div class="q">Allahri wepto aog aghana mog so'oag yubu sia leropnang tanekoap, sikin tamag salehiropnangapti, “Karong,” aro poloro winilamang.</div>
<div class="q">Poloro winilamangdi, Nuni Allahap, Eldamneri wepto aogneap “Mal tabaukap,” aro yin singilamsiangdi, wamang,’</div>
<div class="p">aro Daudti samenag ambatsiog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Samenag ambatsiogne sunsunum uro sik uro yabiog. Anme<span class="footnote selectable" id="F-3"><sup>d</sup></span> sol walinge Andi “Taluro saelbamsululam” aro wepto alumne Yesus poneko ‘Obukap,’ aro Herodesap, Pontius Pilatusap, Yahudi sisa kom nimiri Allah omektop komnangap, Israel nimiap, as eneag poloro winiptaong.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Sin winiptaong nimi tanekori ‘Uaukap,’ sembaongdi, ulamongne, An Sae Mikipne nenekori samenag agha ‘Wali undo uaukang,’ sembalumne saog uro ulamong.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Wene Nuni Allah, Yahudi nimi tam kareptopnang taneri nu Yesusag ‘Sikne’ aro seneragtop nimi sembe ‘A'un opsukap' alamang. ‘Opsukap,’ alamangdi, walamsiangba nu Andi kembahi. Nuri ‘Anenge yubu log kom uro ambarelamsukap,’ aro An arukna wamapne tane mikip nembahi.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Anme <span class="footnote selectable" id="F-4"><sup>e</sup></span> sol walinge si Yesus ponekoag mololamebeba, ‘Yesus Allah Elmeag mololamangba, Allahri sin pere agha ual,’ senenne kekneba nunag piplulam. An sae pelengkamendi yepsimenba, nimi niktopne wali nenelamseberi, nimiri uanep komne, Allah Eldamneri uanepne yogne ulamukap,” seek.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wene aro Allahag omekto mololamekpa, sin poloro wamekag aneko sa'uma saog uro Allah Eldamne Yame Walingeri sindi wana salero nongag wa'isiogti, mikipne pipsiog. Mikipne pipsiogpa, Allah yubu log kom uro ambarelamsiek.<span id="bookmarks31"></span></div>

<div class="s"><div id="s4">“Andinge naringe,” sen koma, “Nuringe aghabog,” senelameka (4:32-37)</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Yesusag “sikne” aro seneraglamek nimi taneko wana ot nhonog uro sin ma'aptangto wamek. Ma'aptangto wamekti, nimi nhondinge saeag agha ua ulamogha, “Andinge naringe” sen koma, “Nuringe aghabog” senelamek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Allahri, “Nimiag lag pho'oro ambatsululom,” aro mikip nenelamsiogpa, Yesusti wepto pogsiognangdi, “Nu salehiropne, Nuro Yesus Allahri kamag nembaonge ibobo,” aro sol wali uro ambarelamsiek. Sin ni tanekori, “Allahri to'opto o'ona sembamsil,” senelamekti, o'ona senel talamek.<span id="bookmarks33"></span> <a id="v34"></a><span class="v">34-35</span><span class="vsp">&nbsp;</span>Senel talamekti, sin ni taneko nhon babe sae agha elenge orog uro wamek kom. Yesusag “Sikne” aro seneragtop nimi taneko anabiag awe ae ngai nimi wamek. Sikinenge awe ae ngai nimi tanekori nimi yogneag awe ae tarelamsiekti, kal ma'al tolamek. Kal ma'al tolamekne Yesusti wepto pogsiognangdi saeag aghabog nenelamsiek. Yesusti wepto pogsiognangdi saeag aghabog nenelamsiekpa, sindi nimi tipto kwema ua ulamsiogha uro tarelamsiek.<span id="bookmarks34-35"></span> <a id="v36"></a><span class="v">36</span><span class="vsp">&nbsp;</span>Nimi nhon si Yusup, Yesusti wepto pogsiognangdi Barnabas engkaekne, “Wana aingnihinne,” aro engkaek. Elna sisa Lewinge mog so'o Siprusne wamog.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>El nenekori so'o eldamneringe nimiag kamna tobogti, so'o kamna kal ma'al tareka aneko Yesusti wepto pogsiognangdi saeag nenel aog.<span id="bookmarks37"></span></div>
</div>
</body>
</html>
