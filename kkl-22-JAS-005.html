<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yakobus 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">5:14 </span><span class=\"ft\">Yahudi nimiri samenag ul palamekti, “Nimi nong naiktopne wali nembalul,” aro obat saog uro zaitun wana lolterop mag pelaglamsiek. </span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">5:12 </span><span class=\"xt\"><span class=\"reflink\"><a href=\"kkl-03-MAT-005.html#v34\">Matius 5:34-37</a></span></span></div>",
    "X-1": "<div class=\"footnote-p\"><span class=\"xo\">5:17 </span><span class=\"xt\">1 Raja - Yubu Sia Lennang 17:1 </span></div>",
    "X-2": "<div class=\"footnote-p\"><span class=\"xo\">5:18 </span><span class=\"xt\">1 Raja - Yubu Sia Lennang 18:41-45</span></div>",
    "X-3": "<div class=\"footnote-p\"><span class=\"xo\">5:19-20 </span><span class=\"xt\">Amsal - Wana Hekahinep Yubu 10:2,12; <span class=\"reflink\"><a href=\"kkl-23-1PE-004.html#v8\">1 Petrus 4:8</a></span> </span></div>"
};

initFootnotes(crossrefs);


// Glossary entries
var glossary = {
    "G-7": "<div><span class=\"k\">Ayub</span> - Ayub ponekona, yum-yum samenag Allahag wana palilamogti omeklamog nimi tupne nhon wamog. Phia sikini nubungeri Allah whingag Ayub sembe lolorop yubu payalamogti, “Maiknoro seklebale tanena, an Allah tipto omeklangkelul kom,” aro phia nubungeri Ayub sembe yubu lolbaog. Yubu lolbaogpa, Allahri phia sikini nubungeag samoro ambarelamogti, “Hae, andi el miplapmenba, seklebalea na sae limnelul kom,” aro ambarogpa, phia sikini nubungeri Ayub poneko mibog. Miplamogti khao yalamogti, ae kwerekto piogpa, Ayub ponekori kelmabo wilindiap, me saekpareap ni tebaek. Eldi pham teng-tengne mo'olamsiog aghana, nimiri ni haogha taluro tobek. Haogha tobekpa, Ayub nong babe sorog seklelamog <span class=\"bk\">(Ayub 1:1--2:10)</span>. Maiknoro seklelamog aghana, Allah sae limna koma Allah omekto wana khaplamog <span class=\"bk\">(Yakobus 5:11)</span>. Amik sum Allahri Ayub kembi agha yareag senelamogti, phelekto ma'aro tarogne pere eldi kelmabo wilindiap, me saekpareap nen mangap taek. Mangap taekpa, eldi pham babe nen mangaro pilili seekpa, nen tupne phelektopne taog <span class=\"bk\">(Ayub 42:10-17)</span>. Elag uro yabiogne sembe Allahri Yubu Nikne Samenneag mome toro pairoba nhon si <span class=\"bk\">Ayub</span> wamla.</div>"
};

initFootnotes(glossary);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-22-JAS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-21-HEB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-22-JAS-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yakobus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-23-1PE-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-23-1PE-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tup nimi wembahiogha</div></div><a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>A'un tup nimi seneraglamsut! Seklenne a'unag uro yabinepne sembe haum aro engelamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Tup nenep tangtoba a'un saeag wamlange polbanualba, a'un nongag ag wangaroba mapliogti tenual.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>A'undinge leng-leng aroba emasap perakap taneko mombai kulubao. Mombai kulubaonge nenekori a'un kon telamsileri, a'undi malia ulamlomne keknebalul. Keknebaleri aukti terop saog uro telamsileba, a'un kon iki ulamsileba seklebalulom. Tup nenep tangtoba komoptop sum sembe poloro winilamlom te?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kembahut! A'undi aweag toro yongorop nimiag kamna tatsisom aghana, sinag kamna tatsin koma tup nenep tangtoba poloro pibomne taneko wamlari, malia ulamomne sembe nimiri haum arop saog uro keknel dalamla. A'undi aweag yongorop nimiri babe engero haum alameka imap so'oap Saelba Uhiropne Mikip Sirikne ponekori aori ka'elamog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>A'un mog so'oag wamlomne teko wamna koma a'undi wanaag ot, “Yeng nenep tahane,” seneropne agha ulamlom. Pham mesa yag pham nhondi, “Amik omnukang,” aro el wamna koma maiknoro telamloa saog uro a'undi maikno telamomdi, mesa yagne nenep taom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Wana porog nimiag tam pelengelamsiomdi, ya'ag olamsiom. A'un yubu toraplamsiong kom aghana, ya'ag olamsiom.<span id="bookmarks6"></span></div>

<div class="s"><div id="s2">Seklenneag wana khapto wamnepne sembe ambatsiogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ane sembe, nangkabo, a'un wana pailingkina wapmun paghabog, amik nu Saelba Uhiropne poneko yalul. Awe wero merop nimi sembe seneraglamsut. Eldi aweag melamlori, “Amik pongoro wana maubaleba, nimiri kamna kapto tobukang,” aro wana palilamlori, mag li samenneap amikneap tiro nang-nangalamlo.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ane saog uro seneragto ulamlulom. Nu Saelba Uhiropne poneko samoro yanepne peram wamla ane sembe, a'undi wana pailingkina nang-nangaro wana khapto wamlulom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nangkabo, a'un mamun parog-parog arop yubu lelamseng kom andarina, tam pelengkahinepne a'unag talul kom. El tam karepto pelengkatsinepne poneko, “Yanun,” aro ina siramag sekamlari yanual.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nangkabo, Allah yubu silimu tiplamek nimiri wana khaplamekne sembe seneraglapmundi, sunsunum uro ulamlulom. Sindi nu Saelba Uhiropne siag kekhaektopneag agha yubu tipto ambarelamsiekne sembe nimiri malia ulamsieka seklelamekti, nen tipto wana khapto ambarelamsiek.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sin papna koma wana khapto ulamnep nimi maiplamsiapne sembe seneraglamsut. <span class="footnote selectable" id="G-7">Ayub</span> poneko samenag seklelamog aghana, papna koma wana khapto ulamogne sembe ka'elamlom. Seklelamoghag wana khapto ulamogpa, nu Saelba Uhiropne ponekori el sembe uirogne ka'elamlom. Nu Saelba Uhiropne ponekori wana maikno uro yareag senelamsildi yeplamsil.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Apna ni yubu lelamnange agha o'omnena, a'undi yubu lelapmunne otsikne agha lelamlulom. Nangkabo, Imagneri tam a'unag pipsileagti, a'undi yubu lero, “Nari orolena lemnepne sembe imag wamlangeri omnelul,” aro yubu so'opto salag pipseng kom. Apna, “Mog so'oag wamlangeri omnelul,” aro babe yubu so'opto salag pipseng kom. “Sa'a-sa'a wamlangeri omnelul,” aro babe yubu so'opto salag pipseng kom. Ot a'undi wanaag, “Yo sik,” senelapmun nena, “Yo sik,” sululom. A'undi wanaag, “Kom,” senelapmun nena, “Kom,” sululom.<span class="footnote selectable" id="X-0"><sup>a</sup></span><span id="bookmarks12"></span></div>

<div class="s"><div id="s3">Allahag wana paliro molbanepne sembe ambatsiogha</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>A'un nimi nhon wana ikin uro seklelamlam tanena, Allahag mololamlulam. A'un nimi nhon wana awi uro wamlam tanena, Allah omektop sepna seplamlulam.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'un nimi nhon naiklamlam tanena, Kristusag wana paliro winip tangtop nimi wenehirop nang yopsimenba, an sembe Allahag molbatkukang. Naiktop nimi eneko molbarelamikti, zaitun wana lolterop mag pelaghi agha nu Saelba Uhiropne si yopto molbarelamukang.<span class="footnote selectable" id="F-0"><sup>b</sup></span><span id="bookmarks14"></span> <a id="v15"></a><span class="v">15</span><span class="vsp">&nbsp;</span>Allahag wana paliropne pere agha molbarelamika anekori naiktop nimi eneko wali nembalul. Naiktop nimi enekori malia uropne agha naiklamso tanena, malia uroba neneko nu Saelba Uhiropneri tam kom nenero wailag nembanepti, toro seki agha wali nembanep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ane sembe a'undi malia uropne lag phoro ambarel dalapmundi, a'un mamun molbarel dalamlulom andarina, a'un nongag naikna uropne wali nembalul. Wana porog nimiri Allahag molbatsiropne nenekona mikip sirikne wamlari, nimi yeplamsil.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Elia ponekona, nu mog so'oag nimi wamap saogne wamog. Elia ponekori wanaag agha, “Mag timban koma ebare mo wamlul,” aro Allahag molbaogti, hengkun wilindiap nen ma'aro wal no'opbareap talamogpa, mog so'o anekoag mag tinilamog kom.<span class="footnote selectable" id="X-1"><sup>c</sup></span><span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nen mololamogti, “Mag yalul,” aro Allahag mololamog andarina, imag agha mag tinilamogpa, mog so'o anekoag pongoroba pongolamogti, wana maulamog.<span class="footnote selectable" id="X-2"><sup>d</sup></span><span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19-20</span><span class="vsp">&nbsp;</span>Nangkabo, a'un nimi nhondi sik senenne lilobi agha ekel ina palamnep aghana, yog nimi nhondi nimi eneko samoro ina walinge toman payanep tanena, el wali nembanep. Tam nene sembe el uro wamlulom. Nimi etneri ekel ina pirop nimi samoro ina walinge toman payanep tanena, malia urop nimi payale nimi eneko tebanepneag agha taulbaleri, malia uroba maikno nikniro luplul.<span class="footnote selectable" id="X-3"><sup>e</sup></span><span id="bookmarks19-20"></span></div>
</div>
</body>
</html>
