<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ibrani 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">5:6 </span><span class=\"ft\">Musa anam mangkan komag Melkisedekti Abram yeplamogti, Abramdi saeag agha Allah sembe paibarog (Sumbaogha 14:18). Yahudi nimiri saeag agha memnang Allah sembe pairopnangdi ulamnepne sembe amik sum Allahri, “Undo-undo ulamukang,” aro Musaag tibin nenero ambarogpa, mome toro pibog.</span></div>"
};

initFootnotes(footnotes);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-18-HEB-";


</script>
</head>

<body class="browser" dir="LTR">

<div id="content">
<a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>Memne Allah sembe pairop nimi sikinina, ni a'ero-a'ero wamekneap wamlangeap ot mog so'oag nimi agha wepto sekitsiog. Seki agha memnang sikini ponekori Yahudi nimi tilamsildi, Yahudi nimiri saeag agha mo tattopneap, nimiri malia uropne sembe pimnepneap Allah whingag poa paibarelamsil.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>El babe wana khaptop kom nimi tanep ane sembe, sin ekon urop nimiap, ekel ina pirop nimiap abeneko win-win aro ulamsinep.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>El wana khaptop komne tanep ane sembe, ora nimiri malia uropne tam orog nenero pimnepne Allah whingag paibarelamsil saog uro, eldamneri malia uropne sembe babe pimnepneog wamla.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nimi nhondi babe eldamne paliag neneptangtopne agha awe nene tomnep kom. Paliag neneptanep kom aghana, Harun yobog saog uro, Allahri yoptop nimi agha awe nene tolamnep.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ane saog uro Kristus babe eldamne paliag neneptangto memne Allah sembe pairop nimi sikini neneptaog kom. Aghana Allahri Elag lelamog nena,</div>
<div class="q top-spacing">“Anna Na Name,</div>
<div class="q2">Na sumene Andi nai tan,”</div>
<div class="p">seogne agha uro yabiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nen mome nhonag,</div>
<div class="q top-spacing">“Melkisedekti samenag ulamog saog uro</div>
<div class="q2">An ya'ag memne Allah sembe paliropne wamlam,”</div>
<div class="p">aro anamag yubu lelamogne sunsunum uro amik Elag uro yabiog.<span class="footnote selectable" id="F-0"><sup>a</sup></span><span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kristus mog so'oag nimi nong wamog liag haum aro engero hail mag sapsabi Allahag molona mololamog. El tebanebag agha wali nembanepne poneko Allahag Kristusti wana mombolag nenero mololamogne sembe Allahri ka'ebaog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Allah Elme wamla aghana, el seklelamogne toman agha aruktop yubuag nelepto ul piropne sembe el talamog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Wana ningki whi uro talamogne ni wali uro sunsunuptaogneag agha Eldi yubuag nelepto ul pirop nimi ni sembe ya'ag uro taulbahinep ina yarebatsiogne taog. Taulbahinep ina yarebatsiogne sembe<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allahri el webogne agha, “Melkisedekti samenag ulamog saog uro wamlul,” aro memne Allah sembe pairop nimi sikini sekirog.<span id="bookmarks10"></span></div>

<div class="s"><div id="s1">Yesus sae limnepne sembe wembahiogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Tam nene sembe, “Yubu maikno ambatsisebe,” senelamna aghana a'undi, “Yubu ka'ebahabe,” senelamlumne sol mali taom. Ane sembe nari, “A'unag tibin nembatsisene,” senelamnange eka'uk wamla.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Wene ik maiknoro Allah Yubu ka'elamlomne agha a'undi ora nimiag tibin nenero amolamsinepneog wamla. Aghana Allahri samenag yubu yangaropne sembe a'undam nimi ekondi, ora nimiri a'unag tibin nenero ambatsinep saog wamla. Me maum terop meri kwaneng kasne tenep kom saog wamlom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nimi etne olog me saog wamlari, kwaneng kasne ten koma maum telamloa saog urop tanena, wana porog yubu nene sembe ekonne wamla.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ot nong nimina, kwaneng kasne telamang. Nong nimina wana whi uro sop-sop el neneptangtopne toman walingeap malingeap a'ebi agha kareplamang.<span id="bookmarks14"></span></div>
</div>
</body>
</html>
