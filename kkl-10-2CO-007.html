<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-10-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-2CO-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='kkl-10-2CO-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Nangkabo nari wanaag wamlom nimi. Allahri nunag undo salag pibog yubu ene salelamap ane sembe, sembenga ni nuri nongap nuri wanaap kaluro mali nembahinepne eneko lupto nundam nimi a'alep tangkamukap. Undo a'alep tangkamebe tanena, Allah kiplamapne pere agha ot Allahri senenne mo sunsunum uro komopto uililamukap.<span id="bookmarks1"></span></div>

<div class="s"><div id="s1">Paulus wanaag awi uaogha</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>A'undi wanaag nu sembe kolo nembatsisut. Nimi nhonag babe malia uahibo kom. Nimi nhonag babe loba nembahibo kom. Nimi nhonag babe ingisaploa saog uro eldinge haoghaba tobobo kom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Wene aro lemnangena, a'unag tam pelengero walamsin kom. Lemna saog uro a'unna, nuri wanaag wamlom. Ane sembe a'unap nhon kamag wameberi, a'unap nhon tebaukap sembamap.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>A'unag wana khapto seneraglamnari, ali semban koma a'un maipsirop yubu ora nimiag ambarelamsin. Na wana mikip sirik ulamnelba, ni seklenne seklelamabag nari wana awi ulamnelne maikno loloro sirilamla.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Nu seklenne seklelambongena, Makedonia so'oag pibori, nuri nong ene ik nhon babe tektek papto wamna koma wamobo. Ot tala-tala palamoboa seklenne seklelamobo. Kon alibag sip nimiri nu yubu toraplamsiong. Wanaag sip log senelamobo.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aghana Titus poneko nunag yaonge pere agha wana ikin urop nimi wana keyagman nenehiropne Allah ponekori nu wana mikip nembahio.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ot el nunag yaonge mo kom aghana, a'undi el wana mikip nembaomne pere agha nunag tipto wana mikip nembahio. A'undi na sembe wana ikin senelamnelomdi, “Yaghe, welaro wamla aro haiptahabe,” senelamlomne eneko Titus ponekori nunag ambatsio. Ambatsioba na wana yeng ulamnelne nubu sirik tao.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Nari samenag a'unag mome toro pimnonge nenekori a'un wana ikin nembahio aghana, tam nene sembe babe, “Yaghe, nari ambatsisene komne agha ambatsino,” senelamna kom. Nari mome toro pimno yubu neneri a'un wana ikin nembahio. Ane sembe samenag, “Ambatsisene kom,” senelamno aghana, ot sesog sembe wana ikin nembahioba,<span id="bookmarks8"></span> <a id="v9"></a><span class="v">9</span><span class="vsp">&nbsp;</span>malinge libomdi, seneragna wendogne seneraglamlom. A'undi wanaag ikin senelamomne sembe wana awi uaneo kom. Ot nuri ambatsibo yubu nhon-nhon sembe a'un wana mali tan koma, Allahri senenne sunsunum uro wana ikin senelamomneag agha malinge libomdi, seneragna wendogne saelbaom. Tam nene sembe wana awi ulamnel.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nimiri Allahri seneropne sunsunum uro wana ikinne agha, “Yaghe,” senelamnep. Allahri seneropne sunsunum uropne neneri nimi seneragna wendogne mantuk-tuka arop kom seneragna lag nembanepti taulbahinep. Aghana mog so'oag nimiri mo wana ikin uro seneropne pere agha teptopne mo lag nembanep.<span id="bookmarks10"></span> <a id="v11"></a><span class="v">11-12</span><span class="vsp">&nbsp;</span>Tam nene sembe, nari mome toro pimno yubu ka'ebaomdi, Allahri seneropne sunsunum uro a'undam nimi wana ikin uro seneraglamlom. Nari a'unag mome toro pimno yubu neneko, ot el wana sengkwanekto uao nimi sembe kom. Apna eldi ora nimiag malia uao nimi eneko sembe mome toro pimno kom. Aghana, “A'undi nu sembe, ‘Sol wali uro ulamsebe,’ seneragto ulamlomne Allah whingag keknep taleba, a'un babe el talulom,” aro a'unag mome toro pimno. A'undi wana ikinne Allahri seneropne sunsunum uro seneraglamlomne eneri a'unag lag nembarelamsilne kemel dalamsut. Wene a'un logti, “Sol wali uro walinge ulamsebe,” senelamlom. “Sikne ulamobonge lag nembarelamsisebe,” senelamlom. “Orolenangeap sik komneap o'olamseberi, sikne agha lunuro ulamsebe,” senelamlom.<span id="bookmarks11-12"></span></div><span id="bookmarks11-12"></span><a id="v13"></a>
<div class="p"><span class="v">13</span><span class="vsp">&nbsp;</span>Ni undo senelamomdi, ulamomneag agha nu wana mikip nembahio. Nu wana mikip nembahioba, a'un nimi niri Titus wana keyagman nenelamomne sembe awi ulamoba, nunag babe wana awinge loloro ma'aro ulamsil.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Samen Titus a'unag anam yan komag nuri elag ambatto a'un omeklamsibo. Titus a'unag yaoba, omeklamsibo yubu eneko ni keknep taoba, sik uro ipsio. Sik uro ipsio ane sembe, nuri omeklamsibonge sembe a'undi na ali nembaneom kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>A'undi wali uro el toro kibomdi, eldi a'unag ambatsio yubu pet-pet aro log senero wali ka'ebaom. A'un nimi ni wali uro ka'ebaomne seneraglamlari, a'un sembe el wana maikno tangto o'ona senelamsil.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ane sembe, “Nari yubu ni wali uro ka'ero ulamlulom,” aro a'un sembe wana khapto senelamnari, awi ulamnel.<span id="bookmarks16"></span></div>
</div>
</body>
</html>
