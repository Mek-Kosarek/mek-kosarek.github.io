<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Galatia 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-11-GAL-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-10-2CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-11-GAL-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Galatia&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-11-GAL-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-12-EPH-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Galatia</span></div>
<div class="mt2"><span class="mt2">Nimi Sembe</span></div>
<div class="mt2"><span class="mt2">Paulusti Mome Toro Pibogne</span></div>
<div class="b"></div>
<div class="b"></div>

<div class="s"><div id="s1">Paulusti Galatia nimi kipsiogha</div></div><a id="v1"></a>
<div class="m">
<div class="c-drop">1</div> <span class="v">1-2</span><span class="vsp">&nbsp;</span>A'un Galatia so'oag wamlom nimi Yesusag wana paliro nikag winil dalamlom nimi, nangkabo! Na Paulusti a'un sembe mome toro palilamna. Nimiri na Paulus wepto towalengkaneek kom aghana, Yesus Kristusap, el kamag nembaogne poneko Nuni Allahap abenekori na wepto pognerekpa, yubu ambatto tongolamsin. Na Paulusap, nungkabo Yesusag wana palirop nimi nanap nhon wamap nimi niapti a'un kiplamsiap.<span id="bookmarks1-2"></span> <a id="v3"></a><span class="v">3</span><span class="vsp">&nbsp;</span>“Nuni Allahap, nu Saelba Uhiropne Yesus Kristusap abenekori wana a'unag yororo walia ulamsirikti, wana aingnibahurukang,” senelamapti a'un sembe molbarelamsiap. Nu Saelba Uhiropne Yesus Kristus ponekona,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>el Nuni Allahri wanaag seneropne el uro wamogti, sunsunum uro yaog. Yesustina nu sembe, “Mog so'oag nimi wene wamang nimiri sop-sop mali-malia ulamangne sembe sinag tam pipsileagti, sindi mali-malia uropne kom nenero taulbahinun,” aro eldamne paip tangto tebaog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nuni Allah poneko paliag nenero kiplameberi, ya'ag uro omeklamebe paghabog omeklamukap. Sikne agha saekag lebap.<span id="bookmarks5"></span></div>

<div class="s"><div id="s2">“Yesus yubu walinge ot nhonog sikne wamla,” aro Paulusti ambatsiogha</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Allahri Yesus Kristus wepto poghogne ponekori wana a'unag yororo uaogneag agha Nuni Allahri a'un yopsio. A'un yopsio aghana, nari a'un sembe lo'om aro senelamnangena, ko'o we uro pin koma a'unba a'un yopsionge poneko wail ibare agha lililamlomdi, yubu orange nelepto salelamlom. Yubu orange neleplamlom yubu nene nimiri, “Yubu walinge,” alamang aghana,<span id="bookmarks6"></span> <a id="v7"></a><span class="v">7</span><span class="vsp">&nbsp;</span>yubu sengkwanektopne agha a'unag ambarelamsiang. Allah yubu walinge sik uropne nhonog wamla. Ot nhonog wamla aghana, nimi etpare tanekori yubu walinge Kristus sembe sengkwanekto ambarelamsiang yubuag agha a'un wana seneragna samsamolamsiang.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kristus yubu walinge nuri samenag a'unag ambatsibunge ot sikne agha ambatsiburi, yubu nene a'ero tanep kom. Nimi nhon nunag agha yalenge babe, imag agha yubu payalenge babe, nuri samenag yubu walinge Yesus sembe ambatsibunge sunsunum urop kom yubu ambatsile tanena, Allahri nimi eneko yo'obale.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nuri irikto yubu lebubunge nen sap sarikto lemnun! Nimi nhondi babe yubu ambatsile yubuna, nuri a'unag wali yubu sikne Kristus sembe ambatsibuba, toro saelbalumne sunsunum urop kom yubu ambatsile tanena, Allahri nimi eneko yo'obale.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro yubu lemnange nenena, wela sembalom? Nari lemnange, “Nimiri wana tomnun,” aro yubu lelamna to, “Allahri na wali sembanelul,” aro yubu lelamna to? Nari ulamnangena, “Allahri wali sembanelul,” aro ulamna. Aghana naba, “Nimiri wana tomnun,” aro mo ulamsene tanena, na Yesus Kristus ponekoringe arukna sik uropne wamsene kom.<span id="bookmarks10"></span></div>

<div class="s"><div id="s3">Allah Eldamneri Paulus wepto poghogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nangkabo, “A'un babe el uro wamsom,” aro tibin nenero ambatnuahin. Nari yubu walinge ambarelamsin yubuna, nimiri lero ambatneropne agha ambarelamsin kom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Na yubu walinge el tahingena, nimi nhondi babe, “Yubu nene saelbamlulam,” aro ambatto el nembaneekpa, el tahi kom. Aghana Yesus Kristus el mori yubu walinge lomag uropne neneko lag nenero ambatneogne agha el tahi.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13-14</span><span class="vsp">&nbsp;</span>Wene aro lemnangena tibin nenero ambatnuahin. Na samenag wamsinge sembe nimiri na sembe lelameka ka'ebalumdi el wamlom. Na samenag Yahudi nimiri Allah yubu saelba ulamekti, ul palamekneag kasmi agha saelbamsiri ulamsi. Yahudi nimiri saelba ulamekne ul palamsiba, nanap nhon likubu ko'oag nangkabo wamek nimiap nanap sunsunum uro wamsi komdi, nari agha phelekto ulamsi. Phelekto ulamsiba, nani yabo Yahudi nimiri, “Nuri ul palamapne nene saelbamlulom,” aro amolamsiekne sik yeng uro ulamsi. Yahudi nimiri ul piropne kasmi agha saelba ulamsi aghana, nari samenag Yesusag sikne aro wana pimna koma sin Yesusag wana paliro winip tangtop nimi sembe na wana yongeag agha, “ ‘Seklebaik,’ aro orog nembahinun,” senelamsiri ulamsisi.<span id="bookmarks13-14"></span> <a id="v15"></a><span class="v">15-16</span><span class="vsp">&nbsp;</span>Undo senelamsiri ulamsisi aghana, na anam mangaro yabin komag agha Allahri na sembe el wamogti, nanag wana yorolamnelneag agha wepto yopneog. Na wepto yopneog nena, Allahri na Paulus sembe, “Ik nhon sum Name Yesus Paulus whingag lag nembaneba, Yahudi sisa kom nimiag yubu ambatsileba, Name Yesus sembe sin el taukang,” sembaog. “Name lag nembanun,” sembaog sum eneko Allah Elme nanag lag taogpa, elag sikne aro seneragsi. Undo nanag lag taogne neneko sembe, “Nimiri nanag, ‘Undo ulamlulam,’ aro ambatto wembanukang,” aro nimiag pihi kom.<span id="bookmarks15-16"></span> <a id="v17"></a><span class="v">17</span><span class="vsp">&nbsp;</span>Yesusti samenag wepto pogsiog nimi as kaluro sorop as Yerusalem wamek aghana, amik Allah Elme na whingag lag taogpa, “Sin as Yerusalem nangap haiptaukap,” aro sinag babe pihi kom. Sinag pihi kom aghana, na Arab so'oag sip pihi tanena, amik sum nen samoro as soro kalurop as Damsyik sip yahi.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>As Damsyik yahiri, hengkun wilindi wamsia, “Nanap Petrusap haiptanemeri, nimi pali nenep tanunam,” aro as Yerusalem waelbahi. Na Petrusap haiptanumua ik naual tarabare og nikag wamnumu.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Aghana Yesusti wepto pogsiog nang yogne haiptabu kom. Ot nu Saelba Uhiropne Yesus ilipsae taptopne Yakobus agha haiptanumu.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nari momeag liro palilamnange nene orolenange agha palilamna kom. Nari a'unag ambarelamsin nena otsikne agha ambarelamsinne sembe Allah el mori ililamneldi, el uro wamla.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yerusalema palamsiri, Siria mog so'oag babe, Kilikia mog so'oag babe pihi.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Undo wamsiri, yabalamsinge Kristusap ma'ap tangto winip tangtop nimi Yudea so'oag wamek nimiri pekto nari whing iamneek kom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nari whing pekto iamneek komdi, sin el wamek nena nimiri lelamekti, “Samenag nu, ‘Seklebaukang,’ aro olamsiog nimi eneko wene, ‘Kom nembanun,’ aro ulamog yubu eneko salero sik senelamlari, yubu ambarelamsil,” alameka agha ka'elamekti el wamek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Wene nanag uro yabiogne sembe wene alameka ka'elamekne agha sindi Allah omeklamek.<span id="bookmarks24"></span></div>
</div>
</body>
</html>
