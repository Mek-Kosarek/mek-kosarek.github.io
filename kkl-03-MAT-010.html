<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-03-MAT-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti aobare nang mikip nenero pogsiogha</div></div>
<div class="r"><div id="r1">(<span class="reflink"><a href="kkl-04-MRK-003.html#v13">Markus 3:13-19</a></span>; <span class="reflink"><a href="kkl-05-LUK-006.html#v12">Lukas 6:12-16</a></span>)</div></div><a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>Ik nhon sum Yesusti yubu ka'ero neleptop nang aobare nang yopsiogti, eldi sinag mikipne tatsiog. Mikipne sinag tarelamsiog nena, “Nimi kulomag phia yonge ua ulamsilne yag lanalamsimundi, naikna naiktoba niap, nimi nongag kikiptoba niap wali nenelamsululom,” aro sinag mikipne tatsiog.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Sin aobare nang wepto pogsiog nang eneko sina, Simon si nhon Petrus el samne. Simon elkae Andreasap, Zebedeus elme Yakobusap, Yakobus elkae Yohanesap,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Filipus apna, Bartolomeusap, Tomasap, Roma nimi sembe kamna poloro toropne Matius apna, Alfeus elme Yakobusap, Tadeusap,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Simon, el si nhon, mo sekukap aro yin saleropne poneko apna, Yudas Iskariotne, eldi amik sum Yesus pan khebaogne ponekoap Yesusti wepto pogsiog nang taek.<span id="bookmarks4"></span></div>

<div class="s"><div id="s2">Yesusti, “Ambarel phululom,” aro aobare nang pogsiogha</div></div>
<div class="r"><div id="r2">(<span class="reflink"><a href="kkl-04-MRK-006.html#v7">Markus 6:7-13</a></span>; <span class="reflink"><a href="kkl-05-LUK-009.html#v1">Lukas 9:1-6</a></span>)</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Yesusti aobare nang eneko yubu ambatto poglamsiogti, “Yahudi kom nimiri pang-yang ua urobag peheng kom. Samaria nimiri asag babe peheng kom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ot a'un pululomagna, sin Israel nimiri likto pirop nimi pham domba ekel ina piloa saog wamang nimi o'omne nenero sinag pululom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Sinag ambatto poa tongolamsululom nena, ‘Imagne ponekori mog so'oag nimi saelbamsilula peram tal,’ aro ambarelamsululom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimi naiktopne wali nenelamsululom. Nimi teptopne kamag nenelamsululom. Kon tero polorop nimi kut nenero whelamsululom. Phia nimi kulomag wamsilenge yag lanalamsululom. Kamna toro koma mikipne a'unag palilamna ane sembe, a'undi babe kamna moloro koma nimi wali nembahinepne neneko ambarelamsululom.<span id="bookmarks8"></span> <a id="v9"></a><span class="v">9-10</span><span class="vsp">&nbsp;</span>Nimi nhondi awe toamnari, eldi kwaneng teneba torop taneogna sunsunum. Ane sembe a'un palapmundi, a'undi uwoghag noptop aghag kamna kaptoba emas to, perak to, tembaga to liro poa peheng kom. A'un palapmundi, liro poro amnep ag babe, ag nongag wanganneap yanag wanganneap lumbanepne babe, kame tunguna babe poa peheng kom.<span id="bookmarks9-10"></span></div><span id="bookmarks9-10"></span><a id="v11"></a>
<div class="p"><span class="v">11</span><span class="vsp">&nbsp;</span>A'un as nubungeag to, ologneag to wa'al pimun tanena, sunsunum urop nimi ebahilulom. Sindi aeag malapmundi, as anekoag wamik nimi sembe komopto ambatsimun taneogna, laplobi agha as anekoag agha lambamundi, wali pululom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>A'un topsile nimi enekori aeag wa'alapmundi, ‘Wah,’ aro kipsululom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ae lomag nimi tanekori sunsunum uro a'un kiplamsiik tanena, a'undi sinag, ‘Allahri a'un wana aingnibahilul,’ aro kipsimun yubu eneko ae lom eneko nimiag ua ulamlul. A'un kipsin koma a'un wa'eptop yubu lelamik tanena, a'undi sinag, ‘Allahri wana aingnibahilul,’ aro kipsinep yubu neneko sinag wamle komdi, a'unag samoro yalul.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'un nhonag pimunba, nimi tanekori a'undi yubu ka'ebaik kom tanena, ae anekoap, as anekoap laplobi agha pululom. Laplobi agha palapmundi, so'o ubun yanag wamlenge lupto pelengel obongkia pululom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yubu sikne agha ambatnuahin. Allahri, ‘Tam karebaneri opsinun,’ aro ikinne piple sum eneko, as eneko nimiri a'undi yubu ka'ebaik komne sembe Allahri sinag ikin sirikne pipsilul. As Sodomap Gomoraap samenag wamek nimiri malia ulamekne sembe Allahri sinag pairopne olog ikin, aghana a'undi yubu ambatto tongolamsimunne ka'erop kom nimiag ikin sirikne pipsilul,” aro ambatsiog.<span id="bookmarks15"></span></div>

<div class="s"><div id="s3">Amik seklebanepne sembe Yesusti ambatsiogha</div></div>
<div class="r"><div id="r3">(<span class="reflink"><a href="kkl-04-MRK-013.html#v9">Markus 13:9-13</a></span>; <span class="reflink"><a href="kkl-05-LUK-021.html#v12">Lukas 21:12-17</a></span>)</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Yesusti nen tipto yubu ambarelamsiogti, “Nari a'un poglamsinne, pham domba agha pai kam yonge wamloa nusamag pogsilo saog uro poglamsin. Ane sembe a'un paghaeri wana olog hektop saog uro wapmundi, winang yalma yonge seneragtop kom saog uro wamlulom.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17-18</span><span class="vsp">&nbsp;</span>Nimiri a'un malia ulamsiikne sembe haing whi uro togtangto wamlulom. A'undi nanag neleplamnelomne sembe nimiri a'un salero, ‘Luknubahukap,’ aro Yahudi nimi sembe tam kareptop nangag a'un pabalamsiikti, Yahudi nimiri Allah yubu lero winirop aeag agha olamsukang. A'un salelamsiikti, ‘A'unna Yesusag sik sembaheng kom,’ aro nimi mog so'o saelba uhirop nang gubernurap, yubu sia lerop nangap whingag pabalamsukang. Sin whingagna, a'undi na Yesus sembe, ‘Undo-undo wamori, ulamoba ibobo,’ aro sikne lag nenero ambarelamsululom. Yahudi kom nimiag babe undo yubu ambatsululom.<span id="bookmarks17-18"></span> <a id="v19"></a><span class="v">19</span><span class="vsp">&nbsp;</span>Nimiri a'un haing sae kaupto tam kemero kareptobag pabahiik tanena a'undi, ‘Yubu lemnun nena sa'a senun,’ aro log sembaheng kom. Sin whingag wapmun sum eneko Allahri a'unag, ‘Undo-undo leplulom,’ aro el nembahilul.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>A'undi yubu lelapmunne a'undam nimiri yubu leplulom kom aghana, A'uni Allah Yameri a'un pere agha yubu lelamlul. Ane sembe, ‘Sa'a senun,’ aro log sembaheng kom.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Nanag neleptop nimi sembe ora nimiri karong seikti, ilipsaeap eldoapti, ‘Nangkae’ semban koma pan khelamsiikpa opsukang. Iliri babe elme sembe, ‘Name,’ semban koma ora nimiri saeag nenero pan khelamsukang. Nimiri sikini sikinin babe pan khelamsiikpa opsukang.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>A'un nanag nelepto nari siag kekhaekto wamlomne sembe nimi niri a'un hausag sembahukang. Hausag sembahukang aghana, nimi etneri wana khapto ulamleri, komobalul tanena, Imagneri nimi eneko taluro wali nembalul.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>As soro kalurop as nhonag nimiri a'un, ‘Seklebaukang,’ aro ulamsiik tanena, as aneko laplobi agha nen as nhonag merero palamlulom. Nari yubu sikne agha ambatnuahin nena, Israel so'oag ubu paiamang as soro kalurop as ni ambatto tongolamsimunne anam komoban komag na mog so'oag nimi tahinge nen yanun.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>‘El tahane,’ aro ka'ero neleptop nimi nhonna, elag yubu amoropne phibom agha paliag urop kom. Apna nimi arukna urop nimina, ili phibom agha el nubu sirikne urop kom.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>‘El tahane,’ aro ka'ero neleptop nimi nhonna, elag yubu amohiropne saog tanepne agha sunsunum wamla. Apna nimi arukna nhon ili wamnange saog tanepne babe sunsunum wamla. Ane sembe, nari a'un saelba ulamsinba, nimiri na sembe, ‘Phia yonge sikini nubunge si Beelzebul,’ aro engelamneong. Sindi na sembe undo lelamneong tanena, a'un nari nimi na siag wamlomne sembe nen ma'aro malinge alamsukangneog wamla,” seog.<span id="bookmarks25"></span></div>

<div class="s"><div id="s4">Log senehinne sembe ambatsiogha</div></div>
<div class="r"><div id="r4">(<span class="reflink"><a href="kkl-05-LUK-012.html#v2">Lukas 12:2-7</a></span>)</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Yesusti nen tipto yubu lelamogti, “Nimiri nia mangkina tognolamangne amik sum lag talul. Nimiri nia ni lililamsiangne agha nhon babe ya'ag liliag wamnep komdi, amik sum lag nenep talul. Ane sembe nimi sembe log sembahiseng kom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Nari a'un tognorobag ambatsirop yubu eneko nimi ni whingag lag phoro ambatsululom. A'un ao lomag ambatsino yubu eneko, amik sum yubu nubu uro lelapmunba, nimi niri ka'ebaukang.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Mog so'oag nimiri a'un opsinep nena, a'un nong mo opsinep aghana, nong obi agha lepsinepti, yame omnep kom. Ane sembe nimi sembe log sembahiseng kom. Ot a'undi log senero kiplamlulom nena, Allahri a'un nong ningkiap yameap obi agha nimi teptoba urobag tobogahinepne poneko wamla ane sembe, el agha a'undi log senero kiplamlulom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>El sembe logti kiplapmunba, eldi a'un sembe paiamsilul. Allahri winang ologne babe ekon tan koma paia ulamsil. Olog winang phende abene kamna kaptoba umag sirikneag agha nimiri tomnep aghana, winang nhon imag agha teptoba timbanepne babe A'uni Imagneri winang aneko ekon tan koma kemelamla.<span id="bookmarks29"></span> <a id="v30"></a><span class="v">30-31</span><span class="vsp">&nbsp;</span>Nimiri usog lumbanepne winang teng-tengneag agha lumbanep te? A'undi usog winang ologne neneag agha lumbanep kom ane sembe, log sembaheng kom. Eldi winang sembe ekon tan koma paiamsilne ponekori a'undi usog hong babe a'iliro ni lelekto el wamlari paiamsilul.<span id="bookmarks30-31"></span></div><span id="bookmarks30-31"></span><a id="v32"></a>
<div class="p"><span class="v">32</span><span class="vsp">&nbsp;</span>Nimi etneri nimi whingag agha, ‘Na Yesusap ma'arop nimi wamna,’ aro lag phoro lelamle tanena, Nani Imag wamlange whingag wameberi, nari nimi eneko sembe, ‘El nanap nhon ma'arop nimi wamnam,’ aro lag phoro lelamnun.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Aghana nimi etneri nimi whingag agha na Yesus sembe, ‘Nari nimi kom,’ alamle tanena, Nani Imag wamlange whingag wameberi, nimi eneko sembe, ‘Elna nari nimi kom,’ senun,” seog.<span id="bookmarks33"></span></div>

<div class="s"><div id="s5">“Nimiri na Yesusag a'ero-a'ero seneraglamikne sembe ma'ap tan koma a'ep taukang,” aro ambatsiogha</div></div>
<div class="r"><div id="r5">(<span class="reflink"><a href="kkl-05-LUK-012.html#v51">Lukas 12:51-53</a></span>; <span class="reflink"><a href="kkl-05-LUK-014.html#v26">14:26-27</a></span>)</div></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Nen tipto yubu lelamogti, “A'undi na sembe senelamlomne, ‘Mog so'oag wamang nimi, “Ma'abahinun,” aro yao,’ sembaneheng kom. Aghana na wamnange, mal tam nembanepne yano.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Na yahinge nenekoag agha,</div>
<div class="q top-spacing">iliap a'ep tangka, ‘Elmeri ili aisa nenelamlul.’</div>
<div class="q2">Ilinap a'ep tangka, ‘Elmangkeldi ilin aisa nenelamlul.’</div>
<div class="q">Elyamalkelap a'ep tangka, ‘Elmeri torop keldi aisa nenelamlul.’<span id="bookmarks35"></span></div><span id="bookmarks35"></span><a id="v36"></a>
<div class="q2-vv"><span class="v">36</span><span class="vsp">&nbsp;</span>Apna, ‘Ae lom nhonag nimi aisa nenel dalamukang.’<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Nimi etneri na Yesus wana abolag nenero ili to, ilin to wana nusamag nembale tanena, nimi eneko nanap ma'ap tangtopne sunsunum kom. Apna nong nimi nhondi na Yesus wana abolag nenero elme to, elmangkel to wana nusamag nembale tanena, nimi eneko nanap ma'ap tangtopne sunsunum kom.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Nimi etneri eldamne sembe senelamleri, ‘Kalag sipto ya'ag omneikagti, siptop kal nene Yesusag nelepto pabalamnun kom,’ aro nanag neleplamnele kom tanena, nanap ma'ap tangtopne sunsunum kom.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Nimi etneri, ‘Na mog so'o eneag wali wamnun,’ aro seneragtopne saelbamle tanena, nimi enekoag kamag uro unne ka'eseptalul. Aghana nimi etneri, ‘Na wali wamnepne sae limneri, tebahanea babe Yesusap ma'ap tanunam,’ aro seneragto ulamle tanena, nimi eneko ya'ag kamag uro unne elag talul,” seog.<span id="bookmarks39"></span></div>

<div class="s"><div id="s6">Kamna tomnepne sembe ambatsiogha</div></div>
<div class="r"><div id="r6">(<span class="reflink"><a href="kkl-04-MRK-009.html#v41">Markus 9:41</a></span>)</div></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Nen tipto yubu lelamogti, “Nimi etneri a'un toro pipsile tanena, na babe toro pimneloa saog uro ulamlul. Apna nimi etneri na toro pimnele tanena, na pogneogne poneko toro piploa saog uro ulamlul.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Nimi etneri Allah yubu silimu tiptopne kipto, ‘Allahri yubu tiplamla,’ aro toro piple tanena, Allah yubu silimu tiptopneri tomnep kamna neneko toro pimnep nimi enekoag babe talul. Apna nimi etneri wana porog nimi sembe, ‘Wana porogne yepnun,’ aro toro piple tanena, wana porog nimiri tomnep kamna eneko toro pimnep nimi enekoag babe talul.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>A'un nubu nimi wamlom kom aghana, nimi etneri a'un sembe, ‘Yesusti yubu ka'ero neleptop nimi wamlom ane sembe, a'un yepsisene,’ aro son mag tebatsile nimi babe, Allahri ekon tan koma nimi eneko sembe kamna tatlul. Yubu sikne agha ambatsin,” seog.<span id="bookmarks42"></span></div>
</div>
</body>
</html>
