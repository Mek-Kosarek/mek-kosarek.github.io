<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">12:17 </span><span class=\"ft\">Petrusti, “Yakobus,” seogne nene Yesus ilipsae taptopne, Petrus yubu eptopne saog wamogne pone sembe lebog. Yakobus Yohanes elkae Herodesti nimiri samenag obek (Pogsiog Nang 12:2).</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-07-ACT-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nimiri Yakobus obekti, Petrus haing sae kaupto kop aeag tobongkibeka</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Kwaneng yo nubunge waelbaog li enekoag Roma nimi saelbamsiogne Kaisar Klaudius umag Yahudi nimi sembe yubu sia leropne nhon babe sina Herodes wamog. Yubu sia leropne Herodes ponekori, “Yesusag sikne aro winil dalamang nimi seklebaukang,” aro ilipsabo yin salerop nang pogsiro, “Haing sae kaupto poa yalamsululom,” aro ambarelamsiogpa, elag poa yalamsiek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Elag poa yalamsiek nimi nhon sina Yakobus, Yohanes eldo wamog. Herodesti el umag nimiag, “Yakobus neneko karoghag agha karepto oplulom,” aro arukahiogpa, ya'ag obek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yakobus ya'ag obeka sembe Yahudi nimiri wali aro awi senelamekpa, Herodesti ipsiogti, “Petrus babe saelbalulom,” aro arukahiog. Herodes ilipsabori Petrus saelbaek sum enena, Yahudi nimiri kwaneng roti walerop komne tero ik etpare Allah omekto wameka, ik nhon sum eneko Petrus sae kaupto saelbaek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Petrus saelbaekti, kop aeag tolongolamekpa, Herodesti el umag yin salerop nang ao tarabare nangag ambarelamsiogti, “A'un ina siram sunuro nimi tombare-tombare yae wamlulom,” aro ambatsiog.</div>
<div class="p">Wene aro ambatsiogti, “Paskah sum seneragto kwaneng roti walerop komne terop li liogha Petrus tam ane nimi maikno whingag karebanun,” aro Petrus kop aeag tobongkibog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Petrus poneko kop aeag aneko wamogpa, Yesusag sikne aro winil dalamek nimi tanekori sol wali, wali uro, “Petrus yeplulam,” aro Allahag molona mololamek.<span id="bookmarks5"></span></div>

<div class="s"><div id="s2">Allahri Petrus kop aeag agha lambirogha</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Herodesti, “Ambhum nimi maikno wamika haingag agha tam karebaukap,” aro wamogpa, Petrus poneko sae tara-tara yin salerop nangdi saeap a'amsuro kaubirekpa, Petrus malamog. Sindi sae a'amsuro kaubirek haing aneko besi agha sorop haingag agha kaubirek. Petrus malamog ae lom ina siramag yin salerop nang nenne babe yae wamek.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Yae wamekpa, lo'om aro nu Saelba Uhiropneri arukna imagne malaikat poghogne nhon Petrus malamog aeag lag taogpa, Petrus wamog ae lom eneko warelobog. Allah arukna imagne malaikat anekori Petrus malamogha kaombaogti, “Nangkae, elemag puke,” alamog abeneko besi agha sorop haing sae kaubamek haing eneko loptangka timbaog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Loptangka timbaogpa, Allah arukna imagne malaikat anekori Petrusag yubu lelamogti, “Anenge uwoghag nopna noptoba nopto amendi, yan wangana wangaro alulam,” seogpa wangkaog. Wangkaogpa nen lelamogti, “Ag nongagne enekto amendi, nanag nelebanululam,” seog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene seogpa, Petrus kop aeag anekoa Allah arukna malaikat nelepto lanalamog. Nelepto lanalamogti Petrustina, “Ot sik uro Allah arukna malaikatti lobol anel,” semban koma, “Haing uamna kwelekamna senenag agha ililamna,” senero Allah arukna malaikat nelepto lambaog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allah arukna malaikat nelepto palamogti, yin salerop nang ina siram tenap lomag tao weamekne phibom agha, nen tenap phendepne yae wamekne phiro asag lambanebag besiri soro lingniloropneag palamdek. Palamdekpa ina siram aneko mo kup taog. Mo kup taogpa, lanaro palamdekti, ina ingkisag anekoa palamdekti, Allah arukna malaikat anekori Petrus laploa piog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ina ingkisag aneko pirekti, Allah arukna malaikat anekori Petrus laploa piogpa, wana hekaogti, “Yahudi nimiri na, ‘Obukap,’ aro ulamang, aghana nu Saelba Uhiropne ponekori arukna imagne malaikat arukalba, Herodes saeag agha taulbanelba, wene sik uro el tanel,” seog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Undo wene seogti seneraglamogti, Yohanes si nhon Markus ilin Mariari aeag piog. Ae aneko nimi maikno poloro tekneamekti, Petrus sembe Allahag molona mololamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ae enekoag piogti, leka toroba ina siramag kaungkaogpa, “Etneri kaungulamla,” aro Maria arukna kelabo sina Rode kel enekori kemel aog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemel aogti Petrus yubu lelamogha ka'ebaogti, awi lelem ina kupna koma, “Nimi ambatsinun,” aro ae lomag piogti, “Petrus asag wamla,” aro nimi longoro tekneamekne ambatsiog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ambatsiogpa sindina, “Anna serem saelbamlamdi lelamlam,” aro wene alamekpa, eldina, “Ot sik,” seog. “Ot sik,” seogpa sindina, “Allah arukna malaikatti Petrus paiamlange yalba lelamla,” alamek.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yubu undo lelamekpa, Petrusti ina kaungu-kaungu palamogha sembe ina kupto kemelamek. Kemelamekpa Petrus ina siramag wamogha ibekti, lo'om seek.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Lo'om seekpa Petrusti, “Yubu kom talulom,” aro sae maubitsiogti, “Nu Saelba Uhiropneri eldi arukna malaikat poglaba, kop aeag agha enero poa lambitnelba yan,” aro tibin nenero ambatsiog. “Ambatsinne nene Yakobusap<span class="footnote selectable" id="F-0"><sup>a</sup></span>, nungkabo Yesusag sikne aro seneraglamang nimi yogneap ambatsululom,” seogti lamba ora asag piog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Lukunap yin salerop nang Petrus yae ulamekne tanekori, “Petrusag sa'a agha ualba, welaro lambal?” aro logti, sin mamun maikno haum aro lelamek.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yin salerop nang taneko logti, sin mamun maikno haum aro lelamekti wamekpa, Herodes ponekori, “Petrus ebalulom,” seogpa sen-sena ebaek. Ebaekpa orogti Herodesti, “Yin salerop nang Petrus yae wamek nang payahilulom,” seogpa payahiekpa, Herodesti sinag, “Tam kemero haibahinun,” aro haim-haim alamsiog. Sinag haibahiogti, “ ‘Sindi saeag agha lambal,’ aro opsululom,” seogpa yin salerop nang orangeri, “Opsukap,” aro pabahiek.</div>
<div class="p">Undo Herodesti saeag agha Petrus Allahri lambirogpa, Herodes poneko mog so'o Yudea laplobi agha as Kaisarea piogti wamog.<span id="bookmarks19"></span></div>

<div class="s"><div id="s3">Herodes tebaogha</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Herodesap, mog so'o Tirus nimiap, mog so'o Sidon nimiap sin iriktangto saog uro wamekti, Herodesti sin sembe yo senelamog. Yo senelamog aghana, Herodesti mog so'oag agha sindi tisirik wamogpa, Tirus nimiap Sidon nimiap ma'ap taekti, “ ‘Nimi nubunge Herodesap nunap tam wamlul kom,’ aro elag yubu lel pukap,” aro piek. Elag piekti, nimi nhon si Blastus, yubu sia leropne Herodesti yubu eptopne ae lomag o'olamsiogne ponekoag, “Herodesap nunap ma'ap taukap,” aro samenag yubu yangaro lebek. Yubu yangaro lebekpa, Blastus sinag sip taogti, Herodesag yubu tipto ambarog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Herodesti, “Sinag yubu lebukap,” seog sum eneko nimi nubunangdi enektop ag enekaogti, elel-molel aroba towalengkaog. Nimi nubunang tam kareptop nang purobag pulingkiogti, sinag yubu lebog. <span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yubu lelamogpa, ka'eamek nimi tanekori, “Nunag wali sembahilul,” aro kibiang towalengelamekti, “Nimiri yubu lelamla kom, memne mikiba imag wamlange nimi saog taldi lelamla,” alamek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene alamekpa, Nuni Allahri, “Mog so'oag nimiri na mo omekaneheng aghana, Herodes omeklamang. Omeklamangba, Herodesti, ‘Na omekaneheng kom. Allahag agha omekalulom,’ senep aghana, ‘Wali omeklamneang,’ sembaldi wamla,” aro nu Saelba Uhiropneri arukna imagne malaikat, “Herodes oplulam,” aro poghog. Poghogpa Herodes obogpa, kolagti tero tebaog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Herodes tebaogpa, yubu kom taog aghana, Allah yubu nubu taogpa, nimi maiknori, “Allah yubu wali,” aro ka'elamek.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Barnabasap Saulusapti as Antiokhia nimiri saeagha nimi yepsiroba pabireka taneko tatsirekti, Yerusalem laplobi agha samoro yalamdek. Yalamdekti Yohanes si nhon Markus poneko enero poa yarek.<span id="bookmarks25"></span></div>
</div>
</body>
</html>
