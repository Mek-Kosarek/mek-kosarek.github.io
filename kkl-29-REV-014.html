<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">14:4 </span><span class=\"ft\">Yohanesti, “Sindi kelabo salehirop kom,” seog nena, “Sin Allah wailag nemban koma elag tapto wana paliro seneragtop nimi,” aro mome toro pibog.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='kkl-29-REV-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Pham Domba Meap Allah Elmaboap sembe lebogha</div></div><a id="v1"></a>
<div class="m">
<div class="c-drop">14</div> <span class="v">1</span><span class="vsp">&nbsp;</span>Nimiri undo lebe arobari kekneba nongag palilamsionga ipsinori, nari kemelamnoag agha Pham Domba Me aneko lag nenep tangka lebori, Sion mainag sekamoa imno. Elap nhon sekamong nimi ipsinongena, sindi haioghag mome El Pham Domba Meri siap, Iliri siap haioghag mome top tangtop nimi teng-tengne (144.000) sekamonga ipsino.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Undo sekamongba, ka'elamnoag agha imag agha lilim lelamonge ka'ebanonge mag mhun nubungeri pelengelamloba, lilim leroba ane saog uro limangdi tal-talagto lilim leroba ane saog uro lelamoa ka'ebano. Lilim lelamoa ka'ebanonge nenekona, pingpong yubu nenerobari lilim lelamoa ka'ebano.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nia mangkina Saelba Uhiropne puka uroba whingag aneko, lebe aroba kamag uropne tombare wamonga whingag aneko, nubunang yubu epto wenehirop nang whingag anekoa, nimi teng-tengne 144.000 nang enekori sepna wendogne seplamong. Sindi sepna seplamong sepna enena nimi nhondi babe, “Sepna si undo lel palamang,” aro tibin nembanep komdi, ora nimiri nelepto sepnep kom. Sinba Allahri mog so'oag nimi agha sae lopsiogti, taulbahiog nimi teng-tengne aneri agha el wamongdi sepnep.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sin nimi tanekona, kelaboag babe salehirop komdina, sin nongagna, “Nuni Allah whingag wali wamukap,” aro mali nenehiroba paip tangtop kom.<span class="footnote selectable" id="F-0"><sup>a</sup></span> Sin undo uroptina Pham Domba Me aneko tala palamnaag babe sin nelepto pirop. Nimi mog so'oag nimi ni anabiag agha sindi malia ulamangne sembe Allahri tam kom nenero kamna tobogti, sae kiliro taulbahiog. Eldi sin taulbahiogne neneag agha, sin Allahap Pham Domba Me ponekoap sembe paip tangtop nimi o'omne wamong.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sindi pamag orolenange lenne babe orog. Undo wamong ane sembe, nimi nhondi sinag tam pimnep kom.<span id="bookmarks5"></span></div>

<div class="s"><div id="s2">Allah arukna malaikat wilindi sembe lebogha</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Nimi taneko ipsinori, nari Allah arukna malaikat nhon imnongena, im toman winang pirop saog uro palamoa imno. Allah arukna malaikat anekori yubu pabalamongena, Allah Yubu Walinge ya'ag uropne neneko, “Nimi mog so'oag urop nimiag ambatsinun,” aro pabalamo. “Ambatsinun,” aro pabalamongena, nimi winip tangto mo sektoba negara ni nimiap, nimi sisa ni nimiap, yubu a'ero-a'ero lerop nimiap, mog so'o tala-tala urop nimiap, “Sinag yubu walinge ambatsinun,” aro palamo.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Allah arukna malaikat anekori yubu nubu uro lelamori, “Allahag log uro wamlulom. El nubunge wamlange sembe paliag nenero kiplamlulom! Nimiri mog so'oag sa'a-sa'a uropne sembe wene Allahri tam karepto pimnual. El imap so'oap sumbaogti, mag nubu uro longorop mag sumbaogti, mag lu ni wamlange sumbaogne poneko yabu sanukto pulingkina u amupto omeklamlulom!” aro wene alamo.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Allah arukna malaikat samenne neneko wamoag phendepne amik yaori, yubu lelamori,</div>
<div class="q top-spacing">“Wene loba tal! As kaluro sorop as nubunge Babel as eneko tapto loba tal!</div>
<div class="q2">As Babel nimiri samen malia ulamong nena,</div>
<div class="q2">nengaboap salik-malik walep tangtop kelabori nimi sae kiliro mag yonge tebatsiro nenek nenelamsilori,</div>
<div class="q2">wana tohiro nengaboap waleptangka</div>
<div class="q3">malia ulamloa saog uro ulamong.</div>
<div class="q">As Babel nimi tanekori as tala-tala urop nimi wana tohiro</div>
<div class="q2">loba nenelamsiongba, Allah wailag nembaong.</div>
<div class="q">Aghana wene as Babel neneko loba tal!”</div>
<div class="p">aro wene alamo.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Allah arukna malaikat phende abeneko wamdongag, wilindipne neneko yaori, yubu nubu uro lelamori,</div>
<div class="pi">“Nimi etneri lebe aroba anekoap, el lebe aroba maghag agha lanaropne yame sunumna nimi saeri sunuroba anekoap omekto yabu sanukto kiplamleri, lebe aroba anekoringe kekneba eldi haioghag to, eldi saeag to, toamle tanena,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allahri yo senenne nimi enekori eldamneag apto piptangkamlul. Allahri undop nimi waro opsinepne nenekona, nimiri anggur mag yo mag salinge ma'aban komne mag ma'i lomag ikto piploa saog uro, lebe aroba neleptop nimi sembe Allahri sinag yo aghabog ikto pelengkahileri opsilul. Nimi eneko seklenne seklebalul nena, Allah arukna malaikat sol walinge whingag babe, Pham Domba Me whingag babe, aukag tapto song mali auk singina iba ua urobag agha seklena seklebalul.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Auk mhong nimi taneko seklenne seklebaukangne mhong kukto walelamle paghabog wamlul. Sindi lebe arobaap, el yame sunumna saeri sunurobaap omekto yabu sanukto kiplamikti, lebe aroba anekori kekneba nongag tobik tanena, sin seklebaukang nena, inipna kwelekna seklena seklelamik paghabog seklelamukang,”</div>
<div class="p">aro wene alamoa ka'ebano.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ane sembe, Allah Elmabo wepsirop nimi wamapne eldi aruktop yubu kasmi agha salelameberi, Yesusag tapto wana paliro seneraglamukap. Seklenne wamleba, wana mamleba, seklena babe seklelapmundi, khapto wamlulom.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nari yubu imag agha lelamonge ka'ebanongena, “Yubu nene mome tobe. Wene agha nimi etne nu Saelba Uhiropne ponekoap ma'ap tangtop nimi agha tebaik tanena, sin wana yeng uro wamukang,” seo.</div>
<div class="p">Wene seoba, Allah Yame Walingeri samoro lelamori, “Otsik. Tebaikpa, sin Saelba Uhiropne poneko sembe samenag kilim weanga awe tolamangne sinap nhon Imagne whingag lag talul. Ane sembe, tebaik sum eneko sindi awe tolamangne libikti, tektek papto wali wamukang,” aro yubu lelamoa ka'ebano.<span id="bookmarks13"></span></div>

<div class="s"><div id="s3">Yohanesti, “Wana mauropne mog so'oag agha wana taglamloa saogne imno,” seogha</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Undo uro yabioba, kemelamnoag agha toa solomne lag tao. Toa solomne alibag aneko imag uropne mog so'oag nimi taogne saogha nhon pukamo. Eldi usoghag aneko paliag tangtop nimiri kwiria elekamongena leng-leng aroba emas agha sunuropne elekamo. Eldi saeag saelbamoana, karog si yonge kwanektopne agha kwaneng roti yo'o karepto yongorop karog agha saeag saelbamoba imno.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Imnori kemelamnoag agha, Allah arukna malaikat nhon Allahri Mem Aeag agha lanaptangka yabal togho. Lanaptangkom agha lebori yubu nubu uro El toa alibag pukamonge enekoag, “Wene wana whi talba, yongorop li saog wamla ane sembe, karog saelbom agha saekom-saekoma kareplamlonga saog uro sae nginikom agha mog so'oag nimi wimbahilulam,” alamoa ka'ebano.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Wene seoba El toa alibag pukamonge ponekori karog tobom agha saekom-saekoma, mog so'oag karepto pololamoa imno.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Nari nen kemelamnoag agha Allah arukna malaikat nenne Allahri Mem Aeag imag agha lanalamoa imno. Eldi babe yongoro tongorop karog yonge nhon saelbamoa imno.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nen kemelamnoag agha Allah arukna malaikat nenne Allah sembe aukag tamnep hao sinag agha auk saelba urop malaikat eneko yao. Yaori karog yonge saelbamo malaikat enekoag yubu nubu uro lelamori, “Mog so'oag haing anggur wana whi tal ane sembe, karog yonge saelbamlama ane agha mog so'oag haing anggur wana whinge tagnepne karog agha karebel pululam,” alamoa ka'ebano.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Wene seoba, Allah arukna malaikat anekori karog tobom agha saekom-saekoma, haing anggur wana mauamonge koag agha karepto poloro tobori, anggur wana lolterobag lang-lang aro tol toglamo. Anggur wana lolterobag anekona, nimiri anggur wana yan ingisaplamlongdi, mag loltero ikto tobongkiplonga saog uro, Allahri nimi yonge waro yan ingisapsileba, eneng lanaro tebaukang.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Anggur wana lolterobag tanekona, as kaluro sorop asag lolteban koma paiag sip agha yan ingisapto loltel pirop. Anggur wana lolterop mag loltelamoba, la'inilamo ana nimi eneng agha mag yabirop mag saog uro la'inilamoa palamo. Nimi eneng la'iniro yabirop mag saog uro yabalamonge imno ana, nimi purukanep tanena sa'oag waelbanep. Mag saog uro palamo ana 300 kilometer palamoa imno.<span id="bookmarks20"></span></div>
</div>
</body>
</html>
