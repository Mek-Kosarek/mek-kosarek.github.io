<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Markus 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">7:27 </span><span class=\"ft\">Yesusti mabo sembe lebog nena, Yahudi nimi sembe lebog. Yahudi nimi nhon-nhondi nimi sisa yogne sembe kam alamsiek. Ane sembe, Yesusti likiptop yubuag agha, “Na yog asag nimi sam yebel pihinep kom. Namabo Yahudi nimi nari yubu ka'ero neleptop nimi sam komopto yepsisene taneogna, nimi sisa Yahudi kom nimi amik yebel pihinep,” aro lebog.</span></div>",
    "F-1": "<div class=\"footnote-p\"><span class=\"fr\">7:28 </span><span class=\"ft\">Kel enekori seneraglamogti, “El mikip sirikti, eldi mikiba ologha sirikagne yepnoho,” aro wanaag seneraglamogti lebog.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-04-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MAT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-MRK-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Markus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='kkl-04-MRK-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-LUK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Sikini yabori seneragto ul piropneag neleplamekne toman Yahudi nimiri Allah yubu abolag nenelameka</div></div>
<div class="r"><div id="r1">(<span class="reflink"><a href="kkl-03-MAT-015.html#v1">Matius 15:1-20</a></span>)</div></div><a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Ik nhon sum Farisi nangap, Musari yubu amohirop nang etpareap as Yerusalema Yesusag yaek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yaekti kemelamsiekpa, Yesusap eldi yubu ka'ero neleptop nangap tanekori kwaneng telamekpa kemelamsiek. Yesus elkaboapti kwaneng telamekag aneko eldi yubu ka'ero neleptop nang nhon-nhondi sae a'elban koma kwaneng telamekpa kembamsiek. Farisi nangap, Musari yubu amohirop nangap tanekori kembamsiekti, senelamek nena, “Sembenga kaolbahin saeag agha kwaneng telamang,” senelamek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Tamna undo. Yahudi nimi sikinisag yabori samenag ambarelamsiekti, “Allah whingag sembenga pabibeagti, undo maghag a'alel dalamebe taneogna, kwaneng telamukap,” aro ambarelamsiekti, ul palamek. Ane sembe Farisi nimiap, Yahudi nimi niapti sop-sop sikinisag yabori ambarelamsiekne sunsunum uro ul palamekti, sae a'elban koma kwaneng telamek kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sa'a-sa'a kamna kapto tol pina, nimi longorobag palamekti, samoro yalamek tanena, sae maghag a'elban koma kwaneng telamek kom. Sae aghabog kom aghana, sikinisag yabori ul palamekne, mag ma'i ologne, nubunge babe, kwaneng ingiro tena babe, wali uro mag a'elban koma kwaneng telamek kom. Sikinisag yabori ul palamekne sunsunum uro Yahudi nimiri sop-sop ul palamek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ane sembe Yesusti yubu ka'ero neleptop nangdi sae a'elban koma kwaneng telamekpa, Farisi nangap, Musari yubu amohirop nangap tanekori ipsiekti, Yesusag hailamekti, “Sa'a sembe andi yubu ka'ero neleptop nangdi sembenga kaolbahin saeag agha kwaneng telamang? Nunisag yabori, ‘Undo-undo ul palamlulom,’ aro ambarelamsiek yubu phibang,” seek.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Seekpa Yesusti samoro ambarelamsiogti, “A'unna, ‘Wali sembanukang,’ aro lero urop nimi wamlom. Samenag Yesaya ponekori a'un sembe Allahri yubu silimu tiplamogti, sik uro mome toro pibog nena,</div>
<div class="q top-spacing">‘Nimi tanekori pamag agha na omeklamneang aghana,</div>
<div class="q2">sindi wanaagna sik uro omeklamneang kom.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Sindi nimiag yubu ambarelamsiang nena,</div>
<div class="q2">Nimiri senenneag agha, “Undo-undo ulamukang,” aro ambarelamsiang.</div>
<div class="q">Na Allah sembe wanaag seneragna koma</div>
<div class="q2">omeklamneang aghana, ka'elamna kom,’</div>
<div class="p">aro Allahri ambarogpa, Yesayari tipto mome toro pibog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimiri, ‘Undo-undo unualulom,’ aro ambatsiropne mikip uro saelba ulamlom aghana, Allahri aruksirop yubu lilobi agha saelba ulamlom kom,” seog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yesusti Farisi nangap, Musari yubu amohirop nangap tanekoag tipto ambarelamsiogti, “Yaghe, a'undi ul palamlom nena, ‘Nunisag yabori ul piroba nunag ambarelamsiekne mikip talul,’ aro a'un Allahri aruksirop yubu abolag nenelamlom. A'undi undo walia ulamlom te?<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Unulamlom aghana, samenag Musari yubu lelamog nena, ‘Ani anindi yubu ka'ero kiplamsululam,’ seog. Apna, ‘Nimi etneri ili ilin yo'olamsile tanena, nimi eneko ya'ag oplulom,’ seog.<span id="bookmarks10"></span> <a id="v11"></a><span class="v">11-12</span><span class="vsp">&nbsp;</span>Wene seog aghana, a'undi nimi ambarelamsilomne toman Allahri aruksirop yubu lilobi agha ambarelamsilom. A'undi yubu ambarelamsilom nena, nimi nhondi eldi nong nimiag yubu lelamsori, ‘Nai kain, nari saeag wamlange agha yepsisene aghana, nari samenag, “Allah sembe pimnun,” aro salag pimno. Salag pimno ane sembe, a'un yepsinep kom,’ aro lemnep. ‘Nong nimi yepsinun kom,’ sele nimi enekori Musari aruksirop yubu, ‘Ani anin kipsululom,’ seogne sunsunum uro urop kom. Sunsunum kom aghana, a'un Farisi nangap, Musari yubu amohirop nangapti, ‘Nong nimi yepsinun kom,’ selenge ponekoag, ‘Hae, andi saeag agha, “Allahag tatnun,” aro salag pibom ane sembe, andi nong nimi yepsululam kom,’ aro nimiag ambarelamsilom.<span id="bookmarks11-12"></span> <a id="v13"></a><span class="v">13</span><span class="vsp">&nbsp;</span>Tam neneog kom aghana, tam nene saogne maikno ulamlom. A'undi amona nimiag ambarelamsilomdi, ‘Nunisag yabori ul palamekne sunsunum uro ulamsebe,’ aro ambarelamsilomne toman a'undam nimiri Allahri aruksirop yubu lilobi agha wail ibarelamlom,” seog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Seogti nimi maikno longolaek nimi taneko yopsiogti, yubu ambarelamsiogti, “A'un ni wali uro ka'ebanumundi seneraglamlulom!<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nimiri sa'a-sa'a tenba, kulomag wa'in tanena, nimi eneko sembe Allahri sembenga kaolbanne senelamla kom. Ot nimiri wanaag agha seneraghongkia mali-malia lero ulamlange sembe Allahri sembenga kaolbanne sembanep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Aori ka'ebalomne nene nimi niri wali uro seneragto saelbamlulom,” seog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene seogti, Yesus nimi maikno taneko laplobi agha piogti, eldi yubu ka'ero neleptop nangap aeag wa'iek. Wa'iekti eldi yubu ka'ero neleptop nangdi elag hailamekti, “Sunumna nimiri tenaba sembe ambatsilamne sa'a sembe leplam?” aro haibaek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18-19</span><span class="vsp">&nbsp;</span>Haibaekpa Yesusti sinag hailamsiogti, “A'un olog seneraglom kom te? Nimiri sa'a-sa'a tenba, kulomag wa'in tanena, nimi eneko sembe Allahri sembenga kaolbanne senelamla kom. Tam nenena, a'un wana hekto seneraglom kom te? Nimiri sa'a-sa'a tenaba terop tanena, nimi kulomag wa'irop aghana, wanaag ya'ag wa'irop kom. Nia mangkina nimiri tenaba tenba, monag kulukandi, ti yarobag lambanep,” seog.</div>
<div class="p">Eldi yubu lebogne neneag agha, “Nia mangkina tenaba waliri, nimiri terop, tanena Allahri sembenga kaolbanne sembalul kom,” aro tam karepto pibog.<span id="bookmarks18-19"></span></div><span id="bookmarks18-19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogti, nen ambarelamsiogti, “Nimiri wanaag agha lero uropne sembe Allahri sembenga kaolbanne sembanep.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21-22</span><span class="vsp">&nbsp;</span>Nimiri wanaag agha lero urop nena, ‘Malia unuahane,’ aro seneragtopne agha mali-malia lelamlari ulamla.</div>
<div class="p">Nimiri wanaag agha seneraghongkia mali-malia ulamang nena,</div>
<div class="li top-spacing">kelabo nengabo top tangkamna koma salik-malik teklop tangtop,</div>
<div class="li">ora nimiri kelabo nengabo haogha pelepsirop,</div>
<div class="li">nimiringe haogha torop,</div>
<div class="li">nimi ya'ag ohirop,</div>
<div class="li">aboapti topsene senerop,</div>
<div class="li">yoaba uahane senerop,</div>
<div class="li">pan khesirop,</div>
<div class="li">nimiri wana bobongeag agha ali nenep tangtopne urop,</div>
<div class="li">yog nimiringe sembe naringe taho senerop,</div>
<div class="li">nimi san tilipsirop,</div>
<div class="li">metmereng arop,</div>
<div class="li">wanaag seneragna koma ua urop.<span id="bookmarks21-22"></span></div><span id="bookmarks21-22"></span><a id="v23"></a>
<div class="p"><span class="v">23</span><span class="vsp">&nbsp;</span>Nimiri malia uroba ni lemnange tanekori agha nimiri wanaag seneraghongkia undo unurop tanena, Allahri sembenga kaolbanne sembanep,” seog.<span id="bookmarks23"></span></div>

<div class="s"><div id="s2">Yahudi sisa kom kel nhondi Yesusag sikne aro wana palilamogha</div></div>
<div class="r"><div id="r2">(<span class="reflink"><a href="kkl-03-MAT-015.html#v21">Matius 15:21-28</a></span>)</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene seogti, Yesusti mog so'o Galilea laplobi agha mog so'o Tirus peramag piog. Piogti, “Tektek papto wamnun,” sembaogti, “Nimiri imneikag,” aro ae nhonag wa'iogti wamog. Wamog aghana, nimiri el yal aro el taek.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kelabo nhon elmangkel phia yonge kulomag wamog kel enekori ka'elamogpa, “Yesus yal,” ana ka'ebaog. “Yal,” ana ka'ebaog abeneko pere kel eneko yingkina, “Yesus kipnun,” aro el whingag yabu sanukto u amupto malingkiog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Yesus sekamogpa, yanag malingkiogti, Yesusag mololamogti, “Namangkelag phia yonge wamlaba, yamendi, yag lambalulam,” aro wanaag agha sarikto-sarikto molbaog. Molbaog aghana, kel eneko nimi sisa Yahudi kel kom. Mog so'o Siro-Fenisia nimiri mangkaek kel wamog aghana, Yesus whingag mololaog. <span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Molbaogpa Yesusti kel enekoag lelamogti, “Nimiri sikinmabo sam kwaneng tarelamsiangdi, amik kam kwaneng tarelamang. Kwaneng roti meri saeag agha pelepto kam sembe toboghatsinepne nene wali kom,” seog.<span class="footnote selectable" id="F-0"><sup>a</sup></span><span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Seogpa kel enekori yubu lelamogti, “Nu Saelba Uhiropne, sik leplam. Aghana mabo tanekori kwaneng pairo terobag agha telamnaba, yan tamag wamnep kam ologneri babe ubun pelengel lolamnange togto terop,” seog.<span class="footnote selectable" id="F-1"><sup>b</sup></span><span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Seogpa Yesusti elag lelamogti, “Andi samoro ambatnelamne wali leplam. Andi molbanelamne wene uro yabil ane sembe, hae pululam. Phia yonge andi kelme kulomag agha lambal,” seog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>“Lambal,” seogpa kel eneko eldi aeag piog. Piogti kemelamogpa, elmangkelag phia yonge kulomag wamogne neneko lambaogpa, kel eneko tektek papto marobag malamog.<span id="bookmarks30"></span></div>

<div class="s"><div id="s3">Yesusti nimi yubu lerop komne ao leptopne wali nembaogha</div></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wamogha Yesus Tirus mog so'o aneko laplobi agha, Sidon ina agha palamog. Palamogti mag Galilea longorop mag peramag phibom agha heng walelingkirobag sip mog so'o si As Sa'obare as anabi toman piog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Piogti wamogpa, nimiri Yesusag nimi yubu lerop komne ao leptopne nhon payaek. Payaekti, “Sae elag pipmenba, wali talul,” aro molbaek.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene aro molbaekpa Yesusti, “Mo wamnunam,” aro yubu lerop komne ao leptopne poneko poa nimi oroghag pabiog. Pabiogpa mo wamdekti, Yesusti sae ma'al agha ao lom abenekoag tobongkibog. Tobongkibogti Yesusti sae ma'alag silumag supto yubu lerop komne ponekori silimuag pelaghirog.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Silimuag pelaghirogti, imag tiwalengkia Yesusti hain nubu uro ebogti, pho aro lelamogti, “Efata,” seog. Yahudi nimiri lerop yubuag “Efata,” seog nena, nuri yubuag, “Kube,” aro lebog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene seog abeneko pere, ao kubogti, pam silimu lebe aro yubu lemnep wamogpa, peket uro yubu lelamog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36-37</span><span class="vsp">&nbsp;</span>Nimi eneko wali taogti, peket uro yubu lelamogpa, Yesusti sin wamek nimi tanekoag, “Tam nene sembe nimiag ambatsiseng kom,” aro irikahiog. Irikahiog aghana, nimi tanekori Yesusti wali nembaogne sembe, “Map, mane agha ual,” aro lo'om seekti, wana awiri ambatto poa yabalamsiek. Yesusti nen, “Ambatsiseng kom,” aro sarikto-sarikto irikahiog aghana, sindi yubu sabo nenero ambatto poa yabalamsiek. Ambatto tongolamsiekpa ka'elamekti, “Nia mangkina wali ulamlari, nimi pam ao leptopne babe kuplamsilba, yubu lelamang,” aro yubu sabo nenero ambarelamsiek.<span id="bookmarks36-37"></span></div>
</div>
</body>
</html>
