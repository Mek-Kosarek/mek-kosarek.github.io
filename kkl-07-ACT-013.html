<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">13:1 </span><span class=\"ft\">Kosarek yubuag “piringe” aro alamek.</span></div>",
    "F-1": "<div class=\"footnote-p\"><span class=\"fr\">13:6 </span><span class=\"ft\">Yahudi yubuag “Yesua elme” aro “Baryesus” aro si engelamek.</span></div>",
    "F-2": "<div class=\"footnote-p\"><span class=\"fr\">13:14 </span><span class=\"ft\">As si Antiokhia phende wamdek aghana, as Antiokhia Pisidia so'oag wamogne a'ero, as Antiokhia samenag Yesus yubu ka'ero sunsunum uro ulamek nimi alniro, “Kristen nimi,” alamekag Siria so'oag wamogne babe a'ero (Ulameka 11:26).</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='kkl-07-ACT-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Barnabasap Saulusap wepsiekti pogsieka</div></div><a id="v1"></a>
<div class="m">
<div class="c-drop">13</div> <span class="v">1</span><span class="vsp">&nbsp;</span>Saulusap Barnabasap samoro yarek li as Antiokhia Yesusag sikne aro seneragtop nimi winil dalamek nimi anabiag Allahri yubu silimu tiptop nimi Allah yubu tibin nenero ambatsirop nimi wamek. Allahri yubu silimu tipto tibin nenero ambatsirop nimi taneko sina, Barnabasap, Simeon si nhon Nigerap<span class="footnote selectable" id="F-0"><sup>a</sup></span>, mog so'o Kirene nimi nhon si Lukiusap, Saulusap, Menahemap wamek. Menahem ponekona yubu sia leropne Herodesap nhon mo'obahiekpa, Herodes elkae Menahem wamog. Sin Allahri yubu silimu tiptop nimi wamekti, as Antiokhia nimi Yesusag sikne aro seneragtop nimiap nhon winil dalamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ik nhon sum kwaneng ten koma nu Saelba Uhiropne omeklamek nimi yeplamsiekti wamekpa, Allah Eldamne Yame Walinge nenekori yubu lebog. Yubu lelamogti, “Nari samenag, ‘Uanun,’ sembanori Barnabasap Saulusap, ‘Nari sae tarikti, nari awe tolamtukang,’ aro wepto pipsinori yoplamsin. A'un Antiokhia nimiri sinag ambatsimundi, ‘Ot Allahri, “Undo-undo tolamturom,” selenge aghabog tolamturom,’ aro sin phende wepsimundi pogsululom,” aro ambatsiog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene aro Allahri ambatsiogpa, nen kwaneng tero koma Allahag molona moloro wameka Saulusap Barnabasap nongag sae palilamsiekti, “Allahri awe tol pururom,” aro pogsiek.<span id="bookmarks3"></span></div>

<div class="s"><div id="s2">Barnabasap Saulusap mag alip toman agha Siprus pireka</div></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Allah Eldamne Yame Walinge nenekori Barnabasap Saulusap pogsiogpa, pirekti as Seleukia pin togha kabongag agha mag alip toman pirekti, mag laut longo kanektop mog so'o Siprus pirek. <span id="bookmarks4"></span> <a id="v5"></a><span class="v">5</span><span class="vsp">&nbsp;</span>Pirekti as Salamis anekoa Yahudi nimiri Allah yubu lero winirop aeag agha Allah yubu ambarelamsirek. Allah yubu ambarelamsirekti, wamdekpa, nimi nhon sina Yohanes Markus ponekori sin phende yeplamsiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>As Salamisa heng walelingkirobag sip mag abolag wamdeka lambaekti, Siprus so'o ina agha heng purukul pirobag sip palamekti, as nhon mag abolag heng purukul pirobag sip si Pafos piek. As Pafos piekag aneko nimi nhon sina Baryesus<span class="footnote selectable" id="F-1"><sup>b</sup></span> Yahudinge haiptaek.</div>
<div class="p">Baryesus Yahudinge ponekori, “Allahri yubu silimu tipto ambarelamsin,” aro orolena yubu lero mema mili lero phalamog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Baryesus poneko elkae Siprus so'o saelbamogne nimi nubunge sina Sergius poneko wamog. Nimi nubunge mog so'o eneko saelbamogne sina Sergius, si nhon Paulus, poneko wana hekto wamogti, “Barnabasap Saulusapti Allah yubu amoro ambarelamsirangne ka'ebanun. Enero payahilulom,” aro nimi pogsiogpa, Sergius Paulus wamoghag Barnabasap Saulusap payahiek.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Payahiekpa Allah yubu ambarelamsirek aghana, mema mili lero pharopne Baryesus wamog. Baryesus poneko sin nimiri yubuag, “Mema mili leropne,” aro Elimas si engelamek. Elimas ponekori sin abenekoag yubu toraplamsiogti, “Nimi nubunge mog so'o saelbamogne ponekori Yesusag sikne aro wana piplul kom,” aro mema mili lero ulamogne ponekori Sergiusti seneragna sao kauplolamog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sao kauplolamogpa, Allahri Eldamne Yame Walingeri Saulus nongag to'opto wa'ina mikipne paiamogpa, mema ulamogne Elimas poneko yop-yoba kembaog. Yop-yoba kembaogti Saulus, el babe si nhon Paulus ponekori yubu lelamogti,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>“An phia sikini nubunge saog uro wamlam. Wanaag malingeog seneraglamlamdi, yubu orolenange og lelamlam. Nimi nhondi wana porogne lero uropne ni karong alamlamdi, ‘Nari aisange,’ aro iriktangto ulamlam. Nu Saelba Uhiropne poneko sembe porog uro ambarelamsin aghana, sengkwanekto nenelamlam. Undo ulamlamne limnep kom te?<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nu Saelba Uhiropne poneko saeri wene, ‘An opkenun,’ aro yalamlange wene tiboghae. Haing uroba wapmendi, heng tingiro wareropne ologha babe imna koma wapmen paghabog, ik etpare talul,” aro ambarog.</div>
<div class="p">Wene aro Paulusti ambarelamog abeneko nimi eneko haing uro toa saogne marukul aogpa, “Nimiri sae saelbanukang,” aro sale wihi-wihi palamog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Undo unuaogne sembe Siprus mog so'o wamekag saelbamogne nimi nubunge poneko kembaogti, “Barnabasap Paulusapti imap so'oap Saelba Uhiropne sembe mane agha sik uro ambarelamsirang,” aro Yesusag sikne aro wana palilamog.<span id="bookmarks12"></span></div>

<div class="s"><div id="s3">As Antiokhia Pisidia so'oag yingkiekti, Paulusti Allah yubu ambatsiogha</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wameka Paulus elkaboap as Pafos laplobi agha mag alip toman agha piek. Mag alip toman agha piekne, ag kabongag kerekaekpa, “Phoanari ko'oro pabalamlul,” aro kerektoba towalengkaekti, mag alip toman agha piekti, as si nhon Perga Pamfilia so'oag piek. Piekti Yohanes Markus poneko sin Perga laplobi agha as Yerusalem samoro yaog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Samoro yaogpa, sin taneko Perga phibom agha piekti, as Antiokhia Pisidia so'oag yingkiek.<span class="footnote selectable" id="F-2"><sup>c</sup></span> Yingkiekti wamekpa, Sabat sum taogpa, Yahudi nimiri Allah yubu lero winirop aeag wa'iekti pukamek.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Wa'iekti pukamekpa, Allahri samenag arukahiog yubu Musari mome toro pibogneap, Allahri yubu silimu tiptop nangdi mome toro pibek yubuap sangkaekti ambarelamsiek. Mome sangkaekti ambatsiekti, wa'amogto pibek. Wa'amogto pibekti, Allah yubu lero winirop ae salerop nang tanekori nimi nhon poghekpa, Paulusap Barnabasap hailamsiogti, “Nangkabo, a'undi nimi tane sembe wana mikip nembahinep yubu wamla tanena, sektumundi yubu ambatsururom,” seog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene seogpa, Paulus sekogti, sae la'abatsiogti, yubu lelamogti, “Israel nimi nangkabo, yog nimiri Allah yubu sunsunum uro ul palamlom nimi babe nangkabo, nari lemnunne nene ka'eamlulom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Allahri samenag agha nu Israel nimi paia ulamsiogne ponekori nu Israel nimi nunisa yabo samenag wepsiogpa, mog so'o Mesira yan an nimi saog uro wamek aghana, ‘Maikno taukang,’ aro nubu nembahiog. Maikno nembahiogti, el sae mikipne nenekori saelbamsiogti, mog so'o Mesira enero poa lambahiog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Poa lambahiogpa, pai aldesag wamekti, sindi mali-malia maikno ulamek. Malinge ulamekpa, ‘Opsinun,’ sembaog aghana, wana pail ingkina wamog paghabog, heng tai puka tau puka ulamogha hengkun teng nhon epto naualbare (40) taog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Hengkun teng nhon epto naualbare taogpa Allahri, ‘Kanaan so'o Israel nimi sisa nimiag tatsinun,’ aro Kanaan so'oag wamek nimi sisa saekpare tane Allahri oro luknubahiog. Oro luknubahiogpa, Israel nimi lelnero ngai talamek.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Anam ngai tan komag Israel nimi sikinisag Israel poneko el maboap samenag Mesir yingkina wamek. Wamekpa hengkun teng ao tarabare eptopneap (450) palamogpa, Israel ponekori mangaroba mangarobari mangkahiekne Mesir so'o laplobi agha Kanaan so'o lelnero ngai taek.</div>
<div class="p">Ngai taekti, nimi nubunang tam lelekto kemero kareptop nimi Allahri sekililamsiogti poglamsiog. Israel nimi sembe tam lelekto kemero kareptop nimi komoptobag nena Samuel sekirog. Samuel ponekona Allahri yubu silimu tiptopne wamog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Samuel wamog li enekoag Israel nimiri, ‘Yubu sia leropne nubunge saelbamsilulne nhon sekitsimenba towalengkibukapti,’ alamek.</div>
<div class="p">Israel nimiri wene alameka ka'ebaogti, Israel elme Benyamin mangaroba mangarobari mangkahiek nimi agha nimi nhon Allahri webogne Kish elme Saul poneko sekirogpa towalengkibek. Towalengkibekpa Israel nimi saelbamsiogti, hengkun tai puka tau puka ulamogha teng nhon epto naualbare (40) taogpa, Saul tebaog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Saul tebaogpa, el lunumna Daud Allahri sekirogpa, Israel nimiri, ‘Nu sembe yubu sia lero saelbamsilul,’ aro towalengkibek. Daud sembe Allahri samenag sikne lag nenero ambarelamsiogti, ‘Na Allahri wanaag seneragna sunsunum uro Isai elme Daudti babe seneraglamla. Nari yeng senenne ni sunsunum uro ulamlulne na el,’ aro Allahri wene seog.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Daud poneko sembe Allahri, ‘Daudti mangaroba pere agha Israel nimi taulbahinepne nhon mangap talul,’ aro Allahri salag pibog. Salag pibogne poneko Yesus sembe lebog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>El anam yanep peramag Israel nimi ni wamek nimi tanekoag Yohanesti yubu ambarelamsiogti, ‘A'un malia seneragto ulamlomne laplobi agha Allahri senenne saelbapmun tanena, maghag pelengkipsinun,’ aro ambarelamsiog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yohanes ponekori Israel nimi yubu ambarelamsiogha komobanep sum peram taogpa, eldi yubu ambarelamsiogti, ‘A'undi na sembe etne senelamnelom? A'undi, “El yalul,” aro nang-nangalamlomne poneko na wamna kom. Na sam yano aghana, el poneko amik yalul. El mikip sirikne yaleba, na nimi ologne wamnangeri eldi yan wangana haing lopnepne babe nanap sunurop kom,’ aro Yohanesti samenag ambatsiog,” aro Paulusti ambarelamsiog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene aro Paulusti ambarelamsiogti, “Nangkabo, Abrahamdi mangaroba wamapne babe, Allah yubu sunsunum uro ul palamlom nimi yogne tane wamlomne babe, samenag Allahri nunag, ‘Nimi taulba uhinepne yalul,’ aro salag pibog yubu sunsunum uro poghol aogpa yaog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Allahri, ‘Nimi taulba uhinepne yalul,’ seogne poneko Yesus yaog aghana, Yerusalem nimiap, sikini yabo saelbamsiek nang tanekoapti Yesus el nong babe, eldi yubu babe wa'eplamek. El poneko sembe tam karebaekti, ‘Tebalul,’ seekne neneko samen Allahri, ‘Sik uro yabilul,’ aro el uro wamog. El uro wamogpa, Allahri yubu silimu tiplamek nangdi samenag elag amik uro yabilulne sembe mome toro palilamek. Mome toro palilamekpa, samenag agha wene babe Allah yubu lerop sum Sabat sum talamlaba, nu Yahudi nimi niri mome toro palilamek yubu eneko sop-sop lelamapti ka'elamap. Allahri yubu silimu tiptop nangdi mome toro palilamek yubu Yerusalem wamek nangdi babe ka'elamek aghana, seneraglamek komdi, Allah yubuag, ‘Ulamukang,’ aro ambatsiekne neneko sunsunum uro, ‘Tebalul,’ aro tam karebaek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>‘Tebalul,’ aro tam karebaek nena, nimiri el sembe sik uro, ‘Malia uao,’ senep kom aghana, Roma nimi nubunge Yahudi nimi wamek mog so'o salehiropne Pilatusag, ‘Ya'ag oplulam,’ aro molbaek.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Samenag Allahri el sembe ambatsiog yubu mome toro pibeka sunsunum uro kalag sipto obek. Nimiri el kalag agha pelengkaekti, kirik hogtoba lomag wirikil wa'iek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Wirikil wa'iekti piekpa, nimi teptobag wamog aghana, Allahri nimi teptopne nusamag agha el poneko kamag nembaog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Kamag nembaogpa, elap nhon Galilea agha Yerusalem palamek nimi taneko ik maikno ua ulamekpa, sin haingag lag tangom tognop tangom alamog. El haingdi ibek nimi tanekori wene ane, ‘Nuri haingdi ibubu,’ aro nimi tane sikne lag nenero ambarelamsiang.<span id="bookmarks31"></span> <a id="v32"></a><span class="v">32-33</span><span class="vsp">&nbsp;</span>Wene ane nen tipto ambarelamsiap nena, ‘Samenag nunisa yaboag Allahri salag pibogne neneko wene uro palamla,’ aro yubu walinge neneko wene ane a'unag ambarelamsiap. Sindi mangarobari mangaroba mangkahiekne wene wamapne nuri haingag agha Allahri Yesus kamag nembaog. Undo kamag nembaogti, Allahri samenag, ‘Uanun,’ aro salag pibogne sunsunum uro wene nuri haingag agha uaog. Nunisag yabori samenag Allah omekto sepna siplamekti, sepna phendepneag Allahri yubu lebogne agha mome toro pibog. Mome toro pibog nena,</div>
<div class="q top-spacing">‘Anna na Name.</div>
<div class="q">Na sumene andi nai tan,’</div>
<div class="p">aro mome toro pibog.<span id="bookmarks32-33"></span> <a id="v34"></a><span class="v">34</span><span class="vsp">&nbsp;</span>Allahri Yesus nimi teptopne wameka anabiag agha kamag nembaogpa, ‘So'oag agha ya'ag nong polbalul kom,’ aro Allah yubu lemnunne nene mome toro pibog. Mome toro pibog nena,</div>
<div class="q top-spacing">‘ “Nandamne wanaag agha Daud sembe walia uanun,” aro</div>
<div class="q">salag pipsinge sik uro uanun.</div>
<div class="q">Daud sembe salag lero pipsinge</div>
<div class="q">a'unag tipto tatsinun.’</div>
<div class="p">aro mome toro pibog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Sepna nhon babe siplamogti, mome toro pibog nena,</div>
<div class="q top-spacing">‘Anenge arukna sol walinge poneko so'oag agha polbalul kom,’</div>
<div class="p">aro mome toro pibog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>‘Polbalul kom,’ aro mome toro pibog aghana, Daud poneko el kamag uro wamog liag Allahri seneropne wali uro ulamogti, sabal taogti tebaog. Tebaogpa ili yabo teptoba pibekag aneko tobongol piekpa polbaog.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Undo unuaog aghana, Yesus poneko Allahri kamag nembaog. Daud polbaog saog uro polbaog kom,” aro ambarelamsiog.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38-39</span><span class="vsp">&nbsp;</span>Paulusti wene aro ambarelamsiogti, “Nangkabo, ‘El Yesus poneko wamogti, ulamogne pere agha Allahri a'undi malia ulamlomne tam wailag nembalul,’ aro ambarelamsinne a'un ekon uro wamnep kom. Samenag Allahri Musaag aruksirop yubu ambarelamogpa, mome toro pibog. Aghana Musari aruksirop yubu mome toro pibogne saelban aghana, malia uan tanena, Allahri nu sembe ‘Wana porogne,’ sembanep kom. Aghana nimi etneri Yesusag sikne aro wana palilamleba, nimi enekori malia uropne tam wailag nembi agha, Allahri nimi eneko sembe, ‘Wana porogne,’ sembalul alamna.<span id="bookmarks38-39"></span></div><span id="bookmarks38-39"></span><a id="v40"></a>
<div class="p"><span class="v">40</span><span class="vsp">&nbsp;</span>Ane sembe, samenag Allahri yubu silimu tiptopneri mome toro pibekne saog uro, ‘Nunag uro yabileag,’ aro a'undam nimi yae togtangto wamlulom.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Allahri yubu silimu tiptopne nhondi mome toro pibog nena,</div>
<div class="q top-spacing">‘Wene wamlom ko'o ene, “Nari uanun,” sembanea uanun.</div>
<div class="q">A'unag tibin nenero ambatsiika babe a'undi sik sembalulom komne webanun.</div>
<div class="q">Allahri yubu seneragtop kom nimi, wali uro tiboghamsut!</div>
<div class="q">Lo'om aro tiboglapmundi, nari yubu ka'eapmun kom tanena tebalulom!’</div>
<div class="p">aro mome toro pibog,” aro Paulusti komopto ambatsiog.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Paulusti yubu ambatsiogti, Barnabasap lanalamdekpa, nimi tanekori, “Sumene yubu ambatsilamne nen tipto amik Sabat sum babe yingkina ambarel ahirurom,” aro molbahiek.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Allah yubu lero winirop aeag winil dalamek nimi taneko lambaekti, Yahudi sisa nimiap, Yahudi sisa kom nimi Allah omektop nimi taek nimiap maiknori Paulusap Barnabasap nelepto palamek. Sin amik palamekpa, sin phenderi nimi taneko olnoro wenelamsirekti, “Allahri wana a'unag yorolamsilneag ya'ag meptangto wamlulom,” aro ambarelamsirek.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Wene aro ambarelamsirekti wamdekpa, Sabat sum eneko peram taogpa, as eneko nimi ni wa'al aloa saog uro, nimi maikno, “Nu Saelba Uhiropneri yubu nunag tipto ambatsurukangne ka'ebaukap,” aro yalamek.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Nimi maikno yalameka Yahudi nimiri ipsiekti, “Sindi ambarelamsirek yubu nimi maiknori ka'elamang,” aro wana mali senelamsiekti, u kwa'en pa'alamsiekti, “A'undi lelamdomne orolenange lelamdom,” aro Paulus san tiliplamek.<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Wene aro san tiliplamekpa, Paulusap Barnabasapti log kom uro ambarelamsirekti, “Nangkabo, Allah yubu Yesus pere agha sunup taogne a'un Yahudi sisa nimi samenag nuri ambatsinepneog wamla. Nuri ora sisa nimiag samenag ambatsinep kom wamo. Nuri a'un samenag yubu walinge ene ambarelamsinam aghana, ya'ag kamag nenehirop yubu eneko ka'ebi agha a'undam nimiri, ‘Nunap sunsunum kom,’ aro tam karebaom. A'un Yahudi nimi tane wamlomne yubu ene tolamlom kom ane sembe, nuri Yahudi sisa kom nimiag yubu walinge nene ambarel phukap.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Nu Saelba Uhiropne ponekori nunag arukto samenag yubu pibog nena,</div>
<div class="q top-spacing">‘ “Yahudi sisa kom nimi tala-tala wamang nimi sembe an whea walinge saog uro wamlulam,” aro sekitkehiba,</div>
<div class="q">andi nimi so'oag sirikag-sirikag wamangneag pimendi, mog so'oag nimi taulbahinepne sembe el nembahilulam,’</div>
<div class="p">aro mome toro pibog. Mome ane sunsunum uro Yahudi sisa kom nimiag yubu walinge nene ambarel phukap,” aro Paulusti ambatsiog.<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>Wene aro ambatsiogpa, Yahudi sisa kom nimi tanekori ka'ebi agha wana awi uro nu Saelba Uhiropne Yesusti yubu paliag nenero wali ka'elamek. Allahri samenag, “Ya'ag kamag wamlulom,” aro wepsiog nimi tanekori wali ka'elamekti, Yesusag sikne aro wana palilamek.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Nu Saelba Uhiropneri yubu sabo taogpa, mog so'o anekoag tala-tala wamek nimi taneko ka'ebaek.<span id="bookmarks49"></span></div>

<div class="s"><div id="s4">Paulus elkaboap as Ikonium pieka</div></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Nimi taneko Yesus yubu ka'elamekpa, Yahudi nimiri, “Paulusap, Barnabasap nu karongdi, nuri asag agha yag lambitsukap,” aro ulamek. As anekoag Allah omeklamek kelabo sikinin yabo saog uro wamek kelaboap, nimi nubunangap taneko Yahudi nimi tanekori yubu yangaro wana tolamsiek. Wana tolamsiekti, nimi maikno sikin sip tangto, “Paulusap, Barnabasap opsukap,” aro malia ulamsiekti, as enekoag agha yag lambahiek.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Yag lambahiekpa, Paulusap Barnabasap lanalamdekti, sindi yanag so'o ubun wamogne, “As aneko Allahri opsinepne sembe el uro wamukang,” aro so'o ubun lupto pelengel obongkia as Ikonium pirek.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Laplobi agha pirek aghana, ambarelamsirek yubu ka'ero neleplamek nimi as Antiokhia wamek nimi tanekori samenag Yesusag sikne aro seneraglamek. Wamekpa Allahri Eldamne Yame Walinge sin nongag to'opto wa'ina palilamsiogpa, wana awi uro wamek.<span id="bookmarks52"></span></div>
</div>
</body>
</html>
