<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">19:8 </span><span class=\"ft\">“Wangkanep ag walinge wangkamla,” seek aghana, Yesusag sikne aro seneragtop nimiri wali-walia ulamangne sembe lebek. Allahri “Na mabo taikti, Name Yesusag seneragto wali-walia ulamukang,” aro nimi wepsiog. Ane sembe Allahri wepsiog nimiri wali-walia ulamangne, enektop ag walinge saog lag taogpa, Pham Domba Meri tomnep kel enekori enekamloa saog ililamekti lebek.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='kkl-29-REV-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nuni Allah omeklamsut!” aro kiplamonga</div></div><a id="v1"></a>
<div class="m">
<div class="c-drop">19</div> <span class="v">1-2</span><span class="vsp">&nbsp;</span>Neneko uro yabioba, ka'elamnoag agha yubu lilim nimi maiknori haum alamloba, yubu angkongkoa lelamlo saog uro imag agha yubu omekto lelamongdi,</div>
<div class="q top-spacing">“Nuni Allah omeklamsut!</div>
<div class="q">Nimiri malia uropne sembe eldi sikne porogne agha tam karepto pelengelamla.</div>
<div class="q">Ane sembe lag phoro lelamapti,</div>
<div class="q">Nuni Allah nimi taulbahiropne wamlari,</div>
<div class="q">el mikip wamlari nia mangkina saelbamla!</div>
<div class="q">El paliag uropne kiplamap!</div>
<div class="q">Salik-malik walep tangtop kel neneko sembe Nuni Allahri tam karepto pelengkal.</div>
<div class="q">Kel nenekori nengabo maikno kiliro salik-malik waleptangkamloa saog ulamongeag agha</div>
<div class="q">mog so'oag nimi maikno kiliro ulamsioba, Allah wail ibarelamong.</div>
<div class="q">Allahri awe torop nimi maikno kel nenekori olamsioa sembe</div>
<div class="q">Nuni Allahri eldi arukna usog lumbaldi, tam ikinne kel nenekoag pelengkipla,”</div>
<div class="p">alamong.<span id="bookmarks1-2"></span></div><span id="bookmarks1-2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene alamongne neneko ka'ebanoba, nen nimi maikno tanekori yubu lelamongdi,</div>
<div class="q top-spacing">“Nuni Allah omeklamsut!</div>
<div class="q">Nuni Allahri ina yabirop kel Babel neneko loba nembaoba,</div>
<div class="q">auk mhong eneko kuklamle, paghabog kuklamlul,”</div>
<div class="p">aro Allah omeklamonga ka'ebano.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Wene alamongba ka'ebanoba, saelba uhiropne puka urobag tibom agha, nimi nubu nang yubu epto wenehirop nang tom tarabare tanekori yabu sanukto u amupto pulingkiong. Lebe aroba kamag uropne tombare Allah whingag ua uropne abeneko babe, sin abenekori yabu sanukto u amupto pulingkina, Nuni Allah omeklamong. Nuni Allah saelba uhiropne puka urobag pulamoba, sindi Allah omeklamong yubuna, “Sikne agha lebang. Nuni Allah omeklamsut!” aro omeklamonga ka'ebahino.<span id="bookmarks4"></span></div>

<div class="s"><div id="s2">Pham Domba Meri Elkel toropne sembe sani yoroba</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene alamongba, saelba uhiropne puka urobag tanekoag agha yubu lilim lelamoa ka'ebanongena,</div>
<div class="q top-spacing">“Allah Elmabo a'un ni Allah arukna wamlomne,</div>
<div class="q">a'undi wanaag agha Nuni Allah kiplamlomne,</div>
<div class="q">nimi ni ologneap nubungeap a'undi Nuni Allah omeklamsut!”</div>
<div class="p">aro yubu lilim lelamoa ka'ebano.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Wene aro yubu lilim neneko lelamoba, nen ka'elamnoag agha yubu lilim lelamongena, nimi maikno wamlori yubu lelamloba yubu angkongkoa lelamloa saog uro lelamongne ka'ebano. Ka'ebanongena niksiag-niksiag agha limang talaglamnari, mag mhun maiknoro yangkalamnari yubu lelamloa saog uro lelamoa ka'ebano. Nari ka'elamnoba sindi yubu lelamong nena,</div>
<div class="q top-spacing">“Nuni Allah nia mangkina mikip uro Saelba Uhiropne ponekori wene salero yubu sia lelamla.</div>
<div class="q">Ane sembe Nuni Allah omeklamsut!<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Pham Domba Me ponekori, ‘Kelabo toroanun,’ senen kel eneko weroba wamlaba, sin toptanuarang.</div>
<div class="q">Ane sembe nu awi uro wameberi, Allah paliag uropne kipto sepna seplamukap.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Pham Domba Me ponekori ‘Toroanun,’ senen kel eneko sembe,</div>
<div class="q">wangkanep ag wet purum winne agha wetnerop ag walinge,</div>
<div class="q">leng-lenga kaulban koma kororop ag kel enekoag taroba,</div>
<div class="q">ag nene wangkamlari, weroba wamla,”</div>
<div class="p">aro lelamong.</div>
<div class="p">Wene aro lelamonga ka'ebanori, el tanonge, “Ag wet purum winne agha wetnerop ag walinge,” aro lelamongne kekneba sembe lebong. “Wangkanep ag walinge wangkamla,” seong aghana, Allah Eldamneri weptop mabori porog sirika ulamangne sembe lebong.<span class="footnote selectable" id="F-0"><sup>a</sup></span><span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Allah arukna malaikat ponekori nanag yubu lelamori, “Mome toplulamne ane:</div>
<div class="q3 top-spacing">‘Pham Domba Me ponekori kelabo tomnepne sembe sani yobaukang. “Sani yolamangag yalulam,” aro yobolahile nimi taneko sin wali wana awi uro wamukang,’</div>
<div class="p">aro mome toplulam,” seo.</div>
<div class="p">Wene seori, nen ma'aro tipto yubu lebongena, “Nene Allahri yubu sikne ambatkeken,” aro ambatneo.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene seoba, nari yabu sanukto u amupto malaikat yan tamag pulingkina, “Kipnun,” aro ulamno aghana, eldi lelamori, “Undo unuaheng kom! Ot Allah aghabog omekalulam! Na babe an wamlamne saog uro Allah arukna wamnam. Ankabo tangtop nimi wamangneri Yesusti yubu kasmi agha ‘Sikne’ aro saelbamangba, anap nanapti babe unulamap,” aro ambatneo. Malaikat ponekori nanag undo ambatneongena, tam nene sembe. Yesusti yubu ambarelamsiogne nenena, Allah Yame Walingeri Yesusti wanaag pibogne sunsunum uro sik uro ambatsiog. Nimi etneri sik uro Allah Yame Walinge pere agha lerop tanena, Yesusti yubu sunsunum uro Allah yubu silimu tipto ambatsirop.<span id="bookmarks10"></span></div>

<div class="s"><div id="s3">Pham kuda solomne alibag pukamonge poneko sembe ambatsiogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nari imag tiwalengelamnoag agha ina kuptoba nhon imag wamoba, pham kuda solom pham nhon wamoa tiwalengkano. Pham kuda alibag aneko pukamonge poneko si engerop nena, Sikne Sol Walinge aro engerop. Eldi tam karepnange babe, mal talamnange babe, sunsunum uro porogne agha ulpirop.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Eldi haingna auk pog saog uro warea urop. Eldi usoghagna yubu sia leropne kwiria elel-molel aropne maikno eleka urop. El nongag aneko mome top tangka urop aghana, si mome top tangka urop si enekona, nimi nenne ekon. El agha mome top tangka urop si eneko eldamne agha el wamla.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Eldi ag wangaro pelengka urop ag enekona enengag phibi agha wangka urop. Enengag phibi agha eneka uropne poneko el sina, “Allah Yubu,” aro engerop.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Undo unuamoba, ililamnoba, el umag nimi maikno yin salerop nang kong-kongne pham kuda solomne alibag pukamongdi, imag wamong. Sin nongag wet purum winne agha wetnerop ag walinge, leng-lenga kaulban koma kororop ag enekamongdi, elag neleplamong.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Eldi silomag agha lanalamoa imnongena, nimi ohirop karog yo sirikne lambamonge neneko, “Nari aisa nenehirop nang as tala-tala wamangne opsukap,” aro silomag agha karog lambamo. Aisanang as tala-tala wamangne oro luknubahileri, eldi besi agha sunurop kame salero nimi kasmi agha saelbamsilul. Eldi aisanang luknubahilengena, nimiri anggur wana ingkisapto lolterop mag lanalamloa saog uro, Allah nia mangkina mikip uro saleropne ponekori wana yo sirik senenneag agha el, “Allahri Yubu,” aro si engeropne ponekori el aisa nenerop nang ingkisapnuahil.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Eldi wangaro pelengka urop agap, eldi yan ilap abenekoag mome torop nena, el si engeropne mome torop. Eldi si mome torop nena undo.</div>
<div class="q top-spacing">“Yubu sia lerop nang sembe Yubu Sia Leropne Paliagne.</div>
<div class="q">Mog so'oag nimi saelba uhirop nang Saelba Uhiropne Nubunge,”</div>
<div class="p">aro mome torop.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Undo uro yabioba, tiwalengelamnoag agha Allah arukna malaikat heng nusamag sekamoa tiwalengkano. Sekamori winang im toman ni palamong winangag yubu mikip uro lelamori,</div>
<div class="q top-spacing">“Allahri sani nubunge weamlo saog uro weamlaba, longoro telahut!<span id="bookmarks17"></span></div><span id="bookmarks17"></span><a id="v18"></a>
<div class="q2-vv"><span class="v">18</span><span class="vsp">&nbsp;</span>Yahutti nimi yubu sia lerop nangdi sopap, yin salerop nang sikini yabori sopap, palisong nimiri sopap, pham kudari sopap, pham kuda alibag puka urop nimiri sopap</div>
<div class="q3">a'un winang im toman yabalamlomneri telalulom.</div>
<div class="q">Nimi ni wamangne, nimi arukna urop nimi babe, mo sektop nimi babe, nimi nubungeap, ologneap tebaiikpa,</div>
<div class="q2">sindi sop telahut!”</div>
<div class="p">alamoba, ka'ebano.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene seoba, nari kemelamnoag agha lebe aroba yonge Allah san tiliptopne samenag imnonge nen sap imno. Lebe aroba nenekoap, nimi ni mog so'oag wamang nimi sembe yubu sia leropnangap, “Mal tabaukap” aro sindi yin salerop nang poloro wimbahiong. Yin salerop nang wimbahiongdi, “Imagne pham kuda solomne alibag puka uropne ponekoap, ilipsabo yin saleropnangap luknubahukap,” aro longolaong.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Longolaong aghana, Allah san tiliptop lebe aroba nenekoap, eldi pam silimu orolena yubu tiptopne nenekoap, sin abeneko haing sae kaupto saelbahio. Lebe arobari pam silimu orolena yubu tiptopne nenekona samenag, “Mog so'oag nimi Allah san tiliptop lebe aroba nenekoag sip taukang,” aro mema mikibari uanep kekneba ulamori, mog so'oag nimi maikno haing kunulamsio. Haing kunulamsio nimi tanekori, “Allah san tiliptop Lebe aroba nenekoringe taukap,” aro kekneba sindam nimi nongag tobong. Kekneba sindam nimi nongag tolamongdi, lebe arobari yame sunumna sunuroba omeklamong. Undo unulamong aghana, Allah san tiliptop lebe aroba nenekoap, el pam silimu orolena yubu tiptopne nenekoap, sin haing sae kaupto saelbahiori, auk nubungeag tobogahio. Auk nubunge mag longorop saog urop auk enekoag song mali auk singina iba ua urobag sin abeneko anam teban koma auk nubungeag tobogahio.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Auk nubungeag tobogahiori, pham kuda solomne alibag puka uropne ponekori el silomag agha la'inirop karog saelbom agha Allah san tiliptop lebe aroba neleptop nimi ni ya'ag opsio. Ya'ag opsioba, ni winang im toman yabirop winang tanekori yingkina nimi teptoba taneko mon og uro telamonga imno.<span id="bookmarks21"></span></div>
</div>
</body>
</html>
