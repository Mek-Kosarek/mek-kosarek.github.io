<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Yohanes 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:13 </span><span class=\"ft\">Yohanesti kel enekoag, “Anipsa'el,” seogne enekona, Yesusag wana paliro winip tangtop nimi sembe likipto lebog to, ilipsa'el taptopne sembe lebog to, sembanep. </span></div>"
};

initFootnotes(footnotes);

});

// Chapters
var chapters = [ { start: 1, end: 1 }];
var hasIntro = true;
var baseRef  = "kkl-26-2JN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-25-1JN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-26-2JN-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-27-3JN-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-27-3JN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Yohanesti mome toro pibogha</span></div>
<div class="mt2"><span class="mt2">Phendepne</span></div>
<div class="b"></div>
<div class="b"></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Na sabalne Allah Elmabo wenehiropne wamna. Nari yubu ene an Allahri wepkerop kel nhon sembe babe, andi kelmaboap maboap sembe babe mome toro palilamna. Anap andi kelmabo meapti sikne salelamapneag agha nari a'un o'ona senelamsin. Na mori kom aghana, nimi etneri babe sikne neneko salero el wamang tanena, sin niri anap andi kelmabo meap sembe babe o'ona senelamsiang.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>O'ona senehiropne nenekona, sikne neneko nunag sop-sop ua ulamlari, ya'ag uro nunag ua ulamlulne sembe o'ona senelamsiap.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Sikne salelamapti, nu mamun o'ona seneldalamapneag agha Ili Allahap Elme Yesus Kristusapti wana nunag yorolamsirikti, yareag senelamsirikti, wana aingniro ma'abahurukang.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Samenag andi kelmabo meap ililamsinoba, Nuni Allahri, “Ulamlulom,” aro nunag ambatsiogne sunsunum uro sikne salelamongdi, ul palamongne ipsinori, yeng maikno ulamneo.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Wene nanin, anag wendog yubu agha, “Ulamlulom,” aro mome toro palilamna kom. Ot samenag agha salelamap yubu ambarelangkendi, “Nu mamun o'ona seneldalamukap,” aro ambarelamsin.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nu mamun o'ona seneptangtopne nenena, Eldi nunag, “Ulamlulom,” aro ambatsirop yubu sunsunum uro ul palamap. Samenag agha nunag ambarelamsiogti, “A'un mamun o'ona senel dalapmundi, ul palamlulom,” aro ambatsiogpa, ka'elamlomne sunsunum uro ul palamlulom.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene aro ambatken nena, tam nene sembe. Mog so'o eneag haing kunuro ekel ina ambatsirop nimi maiknori ambatto tongolamsiangdi, “Yesus Kristus poneko mog so'oag nimi nongag taog kom,” aro ambarelamsiang. Nimi nhondi undo ambatsirop tanena, nimi enekori haing kunuro ambatsiropti, Kristusap aisa nenep tangtopne wamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>A'undam nimi yae up tangkapmun andarina, a'un sembe awe tol tongolamobonge neneko loba nembalulom kom. Loba nemban koma yae up tangkapmun andarina, kamna ni a'unag tanepne neneko toplulom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nimi etneri Kristusti ambatsirop yubu laplobi agha ina orangeag pirop tanena, nimi eneko Allahap ma'ap tangtop kom. Aghana nimi etneri Kristusti ambatsirop yubu saelbamla tanena, nimi eneko Ili Allahap Allah Elmeap ma'ap tangtopne wamla.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nimi nhondi a'unag yubu ambarel alamsile aghana, Kristusti ambatsiog yubu eneko ambatto payalamsile kom tanena, nimi eneko a'undi aeag poa yaheng kom. Kristusti ambatsirop yubu toraptop nimi eneko a'unag yale tanena nimi enekoag, “Nangkae, wali yalam,” aro sae yangkatseng kom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Kristusti yubu toraptop nimi enekori malia ulamla ane sembe, nimi etneri elag sae yangalamla tanena, malia urop nimi enekoap sae tiptangto malia ulamdang.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Mome eneag yubu maikno a'unag ambatsisene aghana, saeag agha mome toro palinne sunsunum kom wamla. Ot amik a'unag yaneba haiptaberi, a'un whingag agha yubu lebukap senelamna. Haiptahaberi yubu ambat tangto lepsebe andarina, yeng maikno nuri wanaag loloptaho.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nanin, anipsa'el<span class="footnote selectable" id="F-0"><sup>a</sup></span> babe Allahri weptop kel wamla. Eldi kelmabo mabori babe an kiplangkeang.</div>
<div class="p">Abenda.<span id="bookmarks13"></span></div>
</div>
</body>
</html>
