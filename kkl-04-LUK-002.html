<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:22-24 </span><span class=\"ft\">Allahri Musa ponekoag ambarelamogti, “Israel nimi agha kelabo nhondi me mangale tanena, ik teng nhon epto naual tarabareap wamleri, pham domba nhon poa pileba, memnangdi Na Allah sembe oro aukag taro pibukang,” aro ambarogpa, Musari yubu tipto mome toro pibog. Ot Allahrina, “Kel eneko saeag agha orogti, pham domba kamna kapto tomnepne sunsunum urop kom tanena, winang yalma phende poa pileba, memnangdi Na Allah sembe oro aukag taro pibukang,” seog.</span></div>",
    "F-1": "<div class=\"footnote-p\"><span class=\"fr\">2:41 </span><span class=\"ft\">Yahudi nimiri “Allahri samenag Mesir nimiri saeag agha nu Yahudi nimi kiliro taulbahiog,” aro seneragto Paskah sum nenelamek.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = false;
var baseRef  = "kkl-04-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-LUK-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-04-LUK-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-ACT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus Mangaro Aogha</div></div>
<div class="r"><div id="r1">(Matius 1:18-25)</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Samenag Yohanes maghag pelengehiropne mangaro aog sum enekoag, Roma nimi sembe yubu sia leropne Kaisar si Agustus wamog. As soro kalurop as nubunge Roma agha mog so'o maikno saelbamsiogti, Israel nimi wamek mog so'o babe saelbamsiog. Kaisar Agustus ponekori, “Nu Roma nimiri saelbamsiap nimi ni mog so'oag wamang nimi si mome toro tolongolamsululom,” aro arukahiog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kaisar Agustus ponekori, “Nimi si toro tolongolamsululom,” seogpa, ik selek sum alniro mome toro tolongolamsiek sumeneko Kaisar yubu eptopne gubernur si Kirenius ponekori Siria mog so'oag nimi saelba ulamsiog. Kirenius ponekori Siria nimi saelba ulamsiogpa, alniro nimi si mome toro tolongolamsiek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Nimi si topsukang,” aro nimi ni sikinisag yabori asag samoro palamek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Palamekpa, Yusup poneko babe, yubu sia leropne Daud ponekori nimi sisa liktoba wamog. Ane sembe, Yusup eldi as Nasaret, mog so'o Galilea li agha ilisag Daud as Betlehem mangarobag, mog so'o Yudea palamog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Yusup ponekori, “Toptanunam,” aro salag piptangtop kel Mariaap nhon palamdek. Maria me monag wamogti, “Nu babe si mome topsukang,” aro as Betlehem pirek.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>As Betlehem pirekti wamdekpa, Maria keleneko me mangaro anep peram taog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Me mangaro anep peram wamogpa, me yandonge nengabo me mangaro aog. Sin wamekag aneko, nimi maikno weag agha yingkina as Betlehem teknero wamekpa, ae lomag Yusup elkel Mariaap mamnebag orog. Ae lomag kolo orogti, me mangaro aog me aneko ag kwelderoba ag agha wa'amogto pham domba kwaneng palihirobag me aneko mambirog.<span id="bookmarks7"></span></div>

<div class="s"><div id="s2">Allah arukna malaikat imag agha kuluka pham domba paia uropnang whingag lag taogha</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Sumeneko ae inipnag as Betlehem peramag pham domba paia uropnang paiag sip wamekti, pham domba ua urobag yae paia ulamsiek.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pham domba paiamsiekti wamekpa, lo'om aro Allah arukna imagne malaikat nhon sin whingag lag taog. Sin whingag lag talamogpa, Allah imang wareropne sinag warekto warelopsiogpa, sin log lelem lo'om seek.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Log lelem lo'om seek aghana, Allah arukna imagne malaikat anekori lelamogti, “A'un log sembaheng kom! Nari yubu walinge a'un ambarel ahinne, ‘Nimi ni yeng maikno sembaukang,’ aro yubu walinge payan.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ae sumene Daudti asag agha nengabo me nhon mangap tal. Me enekona mog so'oag nimi taulbahilul. Samenag agha Allahri salag lero palilamogti, ‘Nari weptopne pogneri, “Mog so'oag nimi agha nimi taulbahileri, saelbamsulul,” ’ aro salag lebogti, sunsunum uro Kristus poneko poglaba, me eneko mangap tal. Nimi Taluro Saelba Uhilulne poneko sembe ‘Kristus’ aro engerop.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>A'un pumundi me nhon ag kwelderoba ag agha wa'amogto pham domba kwaneng palihirobag mambiamika ipmun tanena, kekneba ane agha, ‘Me ane sembe lepla,’ aro a'un el wamsilul,” aro ambatsiog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene seog abeneko pere Allah arukna imagnang teng-tenga lo'om aro elap ma'aro lag taekti, Allah omeklamek. Allah omekto yubu lelamekti,<span id="bookmarks13"></span></div><span id="bookmarks13"></span><a id="v14"></a>
<div class="q-vv top-spacing"><span class="v">14</span><span class="vsp">&nbsp;</span>“Allah paliag sirik imag wamlange omeklamukap!</div>
<div class="q2">Eldi wana waliri mog so'oag nimi agha wepsirop nimi sembe</div>
<div class="q2">yo senenne orogti, Elap ma'aptaukang,”</div>
<div class="p">aro Allah omeklamek.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene aro Allah omekaekti, Allah arukna taneko samoro imag yingkiekpa, pham domba yae paia ua uhirop nang taneko sin mamun ambattaekti, “Nu Betlehem piberi, sumene uro yabilne Nuni Imagne ponekori el arukna imagne malaikat pere agha nu ambatsilne neneko kemel pukap,” seek.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene seekti, sin elemag piekti, Mariaap Yusupap me mangaro aogneap ipsiek. Me aneko pham domba kwaneng palihirobag mambiamdekpa ibek.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Pham domba yae paia uhirop nang tanekori me aneko kembaekti, lambom agha Allah arukna imagne malaikatti yubu me aneko sembe lero ambatsiog yubu tipto nimi ambatsiek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro pham domba yae paia uhirop nangdi ambatsiekpa, nimi taneko ka'ebaek nimi niri, “Yaghe, mane agha uro yabilne sembe ambatsiang!” sembaek.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ambarelamsiekpa, yaghe sembaek aghana, Maria kelenekori ni uro yabiogne taneko wanaag paia haiptangto seneraglamog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pham domba paia uhirop nang taneko samoro sindi pham domba paia uhirobag sip palamek. Samoro palamekti seneraglamekti, “Ni Allah arukna imagne ponekori ambatsilne sunsunum uro sik uro yabilba, nuri babe ka'ebaapti, haingdi babe ibap,” aro Allah paliag nenero omek-omek palamek.<span id="bookmarks20"></span></div>

<div class="s"><div id="s3">“Me eneko Allah saeag pailbukap,” aro Allahri Mem Aeag Yesus poa pireka</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Yesus mangaro aogha ik lin sumeneko me aneko si Yesus engero pibekti, kere kon sirik karepto kontebaek. Yesus si engkaeknena, samen Maria anam me monag tan komag Allah arukna imagne malaikat ponekori ambarogne sunsunum uro me eneko si Yesus engero pibek.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22-24</span><span class="vsp">&nbsp;</span>Me mangkaogti, ik teng nhon epto naualbare Allahri Mem Ae aramag wa'iog kom. Allahri Mem Ae aramag wa'iog komnena, Allahri samenag aruktop yubu sunsunum uro Musa ponekori mome tobogti, “Israel nimi agha kelabo nhondi me mangkale tanena, ik teng nhon epto naualbare memag wa'ilul kom. Wamleba, ik teng nhon epto naualbare komoptaleba kelenekori, ‘Allahri Mem Ae aramag nen wa'inun,’ aro Allah sembe oro pimnepne Allahri Mem Ae ina siramag payalul,” aro Musari mome toro pibog. Nen Allahri ambarogpa, Musari mome toro pibog yubu nhon babe saelba ulameknena, “Me yandonge ni aneko kopto, ‘Nu Imag agha Saelba Uhiropne ponekoringe wamlul,’ aro El saeag nenelamsilulom,” aro mome toro pibog. Ane sembe Musari mome toro pibog yubu sunsunum uro Yusufap elkel Mariaapti, “Me eneko as Yerusalem poa pinemeri, Allah saeag nembanunam,” aro pirek. Sin abenekona, Allahri aruktop yubu sunsunum uro, “Winang yalma phende pail pinemeba, memnangdi Allah sembe oro aukag taro pibukang<span class="footnote selectable" id="F-0"><sup>a</sup></span>,” aro pirek.<span id="bookmarks22-24"></span></div><span id="bookmarks22-24"></span><a id="v25"></a>
<div class="p"><span class="v">25</span><span class="vsp">&nbsp;</span>Yesus mangaro yabiog li enekoag as soro kalurop as Yerusalem tanekoag nimi nhon sina Simeon wamog. Elna nimi sikne, Allah yubu wali uro saelba ulamogne wamog. Simeon ponekori tiro ulamogne, Allahri nimi Israel nimi yepto pipsinepne sembe nang-nangaro wamogpa, Allah Eldamne Yame Walingeri elag wali ulamog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Allah Eldamne Yame Walingeri Simeon poneko wanaag ambare amognena, “Im So'o Saelba Uhiropneri, ‘Nimi Taluro Saelbamsulul' aro wepto pogtopne Kristus poneko anam imna komagna tebalulam kom,” aro ambare amog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Allah Yameri Simeon poneko enero poa Allahri Mem Ae aramag poa wa'iog. Allahri Mem Ae aramag poa wa'ioghag Yusufap Mariapti yalamdekti, “Allahri Musaag yubu ambarelamogpa, mome toro pibogne sunsunum uro uaukap,” aro sikin me eneko Yesus poa wa'irek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Poa wa'irekpa, Simeondi me aneko tobogti, saramag iamogti, Allah omeklamogti,<span id="bookmarks28"></span></div><span id="bookmarks28"></span><a id="v29"></a>
<div class="q-vv top-spacing"><span class="v">29</span><span class="vsp">&nbsp;</span>“Nani Allah, Andi salag piplumne neneko sunsunum uro ualam.</div>
<div class="q2">Weneogna, na Andi arukna wamnangeag, ‘Wana aingniro koloptahut,’ aro ambatnehom.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30-31</span><span class="vsp">&nbsp;</span>Andi samenag agha, ‘Nari nimi taulbahinun,’ aro welamlumdi, el poglamne aneko nari haingdi iamnaba,</div>
<div class="q2">nimi mog so'oag nimi tala-tala urop nimiri babe ibaukang.<span id="bookmarks30-31"></span></div><span id="bookmarks30-31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Eldi tibin warelamloa saogha as tala-tala urop nimi Israel sisa urop kom nimi el nembahilul.</div>
<div class="q2">Andi ‘Taulbahinun,’ aro ulamlamne nenekona ibikti, Andi mabo nu Israel nang babe kipsukang,”</div>
<div class="p">aro Simeondi Allah omekaog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene aro Simeondi Allah omeklamogha ka'elamdekti, Yesus iliap ilinapti, “Nuri me sembe mane agha lelamla,” aro yaghe sembarek.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Simeon ponekori Yesus ili ilinag, “Allahri a'unag walia ulamsilul,” aro ambatsiogti, Maria kelenekoag yubu lelamogti, “Kembamen! Me enena Allahri samenag webongena, Israel nimi agha nimi maikno umag nembahileri, nenne maikno towalengero sekitsilul. El Allahri senenne sunsunum urop kekneba wamleba, nimi maiknori toro kokto waeplamukang.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Allahri senenne sunsunum urop kekneba wamleri ulamleba, nimiri Elag taongoro ulamikne agha nimi a'ero-a'ero wanaag seneraglamikne lag nembahilul. Andamne wana babe karogti alugloa saog wana sapkelul,” aro Simeondi Yesus Ilin Mariaag ambarog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36-37</span><span class="vsp">&nbsp;</span>Sin Allahri Mem Ae aramag wameka anekoag kel nhon Allah silimu yubu tiplamog kel sabal taog kel nhon wamog. Keleneko Israel elme Aser sisa nimiri mangaroba agha mangkaekne, Fanuel elmangkel sina Hana wamog. Keleneko saren taogpa, eldi nengabo tobogha hengkun saekbare piogpog, ela'ange mali taogpa, Hana keleneko kaldam kel taog. Keleneko mangkaeka, hengkun taibuka taubuka teng wilindi nen eptopne wilindi uro yabiogpa, sabal kel wamog. Hana keleneko Allahri Mem Ae aramag aneko olog lamba palamog kom saog wamogpa, sinag kweleknag, “Allahag molbanun,” aro kwaneng ten koma Allahag moloro omeklamog.<span id="bookmarks36-37"></span></div><span id="bookmarks36-37"></span><a id="v38"></a>
<div class="p"><span class="v">38</span><span class="vsp">&nbsp;</span>Yesus ili ilinap Allahri Mem Ae aramag wamek abeneko pere keleneko babe aneko wa'alaogti, sin peramag sekelaog. Sekelaogti me aneko sembe Allahag “Naniong, wali ualam,” aro omeklamog. Allah omeklamogpa, sin Israel nimi agha, “Allahri as Yerusalem nimi sae lopsilul,” aro nang-nangalamek nimi wamekpa, kelenekori sin nimi niag ambarelamsiogti, “Me aneko yal,” aro nimi taneko ambarelamsiog.<span id="bookmarks38"></span></div>

<div class="s"><div id="s4">Nasaret samoro yaeka</div></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Yusufap Mariap as soro kalurop as Yerusalem wamdekti, Allahri aruktop yubu Musari mome toro pibogne sunsunum uro ni uarekti, me aneko poa samoro Galilea so'oag wamog as sikindinge Nasaret yaek.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Me eneko nolamogti, nong mikip talamog. Wana heklamogpa, Eldinge seneragna ot sepsebek aro seneraglamogpa, Allahri el o'ona senero wana waliri yeplamog.<span id="bookmarks40"></span></div>

<div class="s"><div id="s5">Yesus me wamog liag Allahri Mem Ae aramag wa'iogha</div></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Hengkun taibuka taubuka sop-sop yalamogha Yahudi nimiri ik wali sum Paskah<span class="footnote selectable" id="F-1"><sup>b</sup></span> aro engerop sum nenelamek. Hengkun sop-sop yalamogha Paskah sumeneko Yesus Ili Ilinap babe “Nuni Allah kipto sani yoro tukap,” aro as soro kalurop as Yerusalem palamdek.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Yesus mangkaogha hengkun aonge wamogne nenekoag sin Yahudi nimiri, “Nuni Allah kipto sani yoro tukap,” aro sumene babe Yesus ili ilinap as Yerusalem piek.<span id="bookmarks42"></span> <a id="v43"></a><span class="v">43-44</span><span class="vsp">&nbsp;</span>Piekti Yahudi nimiri Allah kipto sani yoro tero urop sum eneko uro libekti, samoro palamek. Samoro palamekti Yesus Ili Ilindi sembamdeknena, “Nuri me nimi palamang nimiag nelebahil,” sembamdek. Samoro palamek aghana, Yesus Ili Ilin ekon pog, me eneko Yesus as Yerusalem ta'ap seogti wamog. Sumeneko ae siro ningki aneko piekti, “A'unap nhon yalamlom te?” aro sindi ae lom nimiap sinap ma'arop nimiabag ebarek.<span id="bookmarks43-44"></span> <a id="v45"></a><span class="v">45</span><span class="vsp">&nbsp;</span>Ebarek aghana iptek komdi, nen samoro, “Yerusalem ebanunam,” aro pirek.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Ik wilindi sum ebarektiogna, el Allahri Mem Ae aramag wamogha iptek. El Allahri yubu mome ambatsirop nang anabiag pukamogti, sindi lelamekne ka'ebiagha Eldi babe tangoro-tangoro hailamsiog.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Nimi ni wamekneri ka'elamekpa, Elag hailamekne ogna koma kangom agha sikneog sap tangaro ambarelamsiogpa, nimi wamek nimi tanekori yaghe senelamek.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Ili Ilindi babe Eldi lelamogne iptekti yaghe sembarek. Ilindi Elmeag yubu lelamogti, “Name sa'a sembe nunagna undo unualam? Aniap na aninapti, ‘Hual to?’ agha wana ophag agha elangkenam,” seog.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Ilindi wene seogpa Elmerina, “Sa'a sembe naiap kaenapti elamnerom? A'undi na sembe el wamsomne, ‘Yesus me enekori, “Ot Na Naniri ae lomag agha wamnundi orangeag wamnep kom,” sembamlariog wamla,’ aro a'un elwamlom semban,” seog.<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Wene seogne nene sembe sin abenekori, “Nameri huro lepla?” aro wana olog seneragtek kom.<span id="bookmarks50"></span></div><span id="bookmarks50"></span><a id="v51"></a>
<div class="p"><span class="v">51</span><span class="vsp">&nbsp;</span>Anekoa Yesusap nhon samoro Nasaret yaekti, Ili Ilindi lelamdekne ka'elamsiog. Ni uro yabiogne neneko Ilindi wanaag paia hailtangto seneraglamog.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Yesus nolamogti, Eldi seneragna babe wana hekto seneraglamog. El sembe Allahri babe wanaag wali aro o'ona sembamogpa, nimiri babe awi senelamek.<span id="bookmarks52"></span></div>
</div>
</body>
</html>
