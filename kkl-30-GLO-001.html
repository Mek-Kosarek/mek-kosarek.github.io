<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>GLO 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 1 }];
var hasIntro = false;
var baseRef  = "kkl-30-GLO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-29-REV-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;GLO&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="b"></div>
<div class="b"></div>
<div class="p"><span class="k">Agripa</span> Yubu sia leropne Agripa ponekona, samenag yubu sia leropne nubunge Kaisarti elag, “Palestina mog so'oag mag luag sip as wamogne saelbamsululam,” aro sekirogpa, saelbamsiogne wamog. </div>
<div class="p"><span class="k">Allahri Mem Ae</span> Allahri Mem Ae anam wamna komag, Israel nimi pai aldesag Allah omektop ae kalun ae nhon kwerekto poa pang-yang ulamek. Yubu sia lenne Daud ponekori Allahag mololamogti, “Ae nhon Yakub paia uropne Allah ua unag nhon an sembe sobanun,” aro molbaog. Molbaogpa Allahrina, “Molbanelam aghana, andi sobalulam kom. Anme Salomori nari ae sobalul,” seog (Pogsiog Nang 7:46-47). Yubu sia leropne Salomori lelamogti, “Etneri ae soro, ‘Allah ae eneag aghabog wamlul,’ aro ae nhon sobanep? Imag babe, imag alibagne babe, to'op wamlaba, ‘Allahringe keleng teptobag tane aghabog wamlul,’ senep kom. Ane sembe, nari babe, ‘Allah ane wamlul,’ aro ae sobanep kom. Ot ae sobanunne Allah sembe mhong towalengerop ae Allah omektop ae sobanun,” seogti sobaog (2 Tawarikh - Ukuma 2:6). </div>
<div class="ip">Allahri Mem Ae mog so'o Israel as soro kalurop as nubunge Yerusalem anekoag nhonog wamog. Ae ane kembi agha nubu sirik ae wamog. Allahri Mem Ae lom anekoag ae lom maikno wilniro sobaekti, mem aeag tipto sorop ae babe, aramag sip imag soroba babe maikno uro sobaek. Ot Yahudi sisa nimi aghabog Allahri Mem Ae aramag wa'alamek. Yahudi sisa kom nimi Allahri Mem Ae peagmanag seka ulamek aghana, Yahudi sisa nimiri leka solingkieka Yahudi sisa kom nimi iriklamsiek. Yahudi sisa kom nimiri, “Allahri Mem Ae peramag wa'inun,” aro irikna ane philamek tanena, Yahudi nimiri ya'ag olamsiek (Pogsiog Nang 21:28). </div>
<div class="ip">Allahri Mem Ae lomag babe, ag nubunge ina siramag siliplengkibekne nhon wamog. Siliplengkibek ag mem ae lom wilniroba neneko, “Salik-malik urop nimi mem usa ae lomag Allah whingag wa'aikag,” aro sibek (<span class="reflink"><a href="kkl-03-MAT-027.html#v51">Matius 27:51</a></span>; <span class="reflink"><a href="kkl-04-MRK-015.html#v38">Markus 15:38</a></span>; <span class="reflink"><a href="kkl-05-LUK-023.html#v44">Lukas 23:44-45</a></span>). Yesus tebaog sum eneko Allahri Mem Ae lom wilnirop ag neneko tai siba serero tau sip payangkaogti, phende taogpa, Allah whingag wa'inep ina nhon nu sembe yarebatsiog (<span class="reflink"><a href="kkl-21-HEB-006.html#v19">Ibrani 6:19</a></span>, <span class="reflink"><a href="kkl-21-HEB-009.html#v3">9:3</a></span>, <span class="reflink"><a href="kkl-21-HEB-009.html#v1">1</a></span><span class="reflink"><a href="kkl-21-HEB-000.html#v20">0:20</a></span>). </div>
<div class="ip">Nimiri, “Allahag yubu lero Allah omeklamukap,” aro Allahri Mem Ae aramag palamekti, wali-waliaba Allah sembe tarel palamek. Allahri Mem Ae anekoag memnang Allah sembe palirop nangdi wali-waliaba Allah omekto aukag talamek. <span class="bk">Ibrani Nimiag Yesus sembe Tibin Nenero Wembahioga</span> mome toro pibog sum eneko, Allahri Mem Ae wamogpa, memnang sikini nubungeri anam lebe aroba olamogti, Allah sembe palilamog <span class="bk">(Ibrani 13:11)</span>. Amik sum Yesusti, “Undo uro yabilul,” aro ambatsiog yubu sunsunum uro Roma nimiri Allahri Mem Ae kwerekto yaombaek <span class="bk">(Matius 24:2; Markus 13:2; Lukas 21:6)</span>. Musari aruksirop yubu sunsunum uro memnangdi Allah sembe pimnepne ot Allahri Mem Aeag mo pimnep <span class="bk">(Ulangan - Sariktoba 12:1-28)</span>. Ane sembe Roma nimiri Yahudi nimi talup lambahiekti, mem ae kwerekto yaombaek sum enekoag agha memnang Allah sembe palirop nangdi nen lebe aroba Allah sembe oro pimnep kom wamla. </div>
<div class="p"><span class="k">Allahri silimu yubu tiptop nimi</span> Allahri silimu yubu tiptop nimi wanaag Allah Eldamne Yame Walingeri peket yubu palilamsilba ka'elamangdi, nimiag ambarelamsiang. Nimi taneko sembe Indonesia yubuag “nabi” alamang. </div>
<div class="p"><span class="k">Allahri yubu silimu tiptop nimi</span> Allahri yubu silimu tiptop nimi wanaag Allah Eldamne Yame Walingeri peket yubu palilamsilba ka'elamangdi, nimiag ambarelamsiang. Nimi taneko sembe Indonesia yubuag “nabi” alamang. </div>
<div class="p"><span class="k">amin</span> Yahudi nimiri, “Amin” aro lerop nena, “Sikne agha saekag lebap,” senenneag agha lerop. </div>
<div class="p"><span class="k">arukna</span> Samenag ul palamek nena, nimi arukna tanekori kamna tomna koma yog nimiringe awe tolamek. Roma nimi nubunangdi yubu sia pibekne sunsunum uro, ora nimiri nimi arukna nene pham to, kam to nenelamsiloa saog uro sae kaupto kamna kapto torobag palilamsiekpa, “Nari awe tolamukang,” aro arukna nene kamna kapto tolamsiekti, sikini taek. Sikiniri arukna nene sembe, “Ya'ag obukap,” sembaho tanena, arukna neneko tebahoba, Roma nimi nubunangdi yubu sia pibekne sunsunum uro, nimi nhondi babe arukna neneko pelebanep kom. </div>
<div class="p"><span class="k">Ayub</span> Ayub ponekona, yum-yum samenag Allahag wana palilamogti omeklamog nimi tupne nhon wamog. Phia sikini nubungeri Allah whingag Ayub sembe lolorop yubu payalamogti, “Maiknoro seklebale tanena, Allah sae liplul,” aro phia nubungeri Ayub sembe yubu lolbaog. Yubu lolbaogpa, Allahri phia sikini nubungeag samoro ambarelamogti, “Hae, andi el miplapmenba, seklebalea na sae limnelul kom,” aro ambarogpa, phia sikini nubungeri Ayub poneko mibog. Miplamogti khao yalamogti, ae kwerekto piogpa, Ayub ponekori kelmabo wilindiap, me saekpareap ni tebaek. Eldi pham teng-tengne mo’olamsiog aghana, nimiri ni haogha taluro tobek. Haogha tobekpa, Ayub nong babe sorog seklelamog. Maiknoro seklelamog aghana, Allah sae limna koma Allah omekto wana khaplamog. Amik sum Allahri Ayub kembi agha yareag senelamogti, phelekto ma'aro tarogne pere eldi kelmabo wilindiap, me saekpareap nen mangap taek. Mangap taekpa, eldi pham babe nen mangaro pilili seekpa, nen tupne phelektopne taog. </div>
<div class="p"><span class="k">Baal</span> Yubu tam, “Baal,” nenekona, Kanaan nimiri yubuag, “Ngai,” aro yubu lelamek aghana, sin Kanaan nimiri phalamsiek mema sikini nhonne sembe, “Baal,” aro si engero yabiog. Israel nimi Kanaan so'o wa'iekpa, hengkun taibuka taubuka uro yabalamogpa, Israel nimi maiknori babe Baal nenekoag nelepto phalamek. </div>
<div class="p"><span class="k">Daud elme</span> Sin Yahudi nimi agha Musari yubu amohirop nangdi samenag ambarelamsiekne, “Allahri ‘Saelbamsululam,’ aro wepto pogtopne Kristus poneko Daud sisange mangaptalul ane sembe, ‘Daud elme,’ aro engeropne yabalamla,” aro ambarelamsiek. Markusti mome toro pibog yubu 12:35 kembanep. </div>
<div class="p"><span class="k">Epikuros nimi</span> Yunani nimi Epikurosti seneragtopne saelbamek nimiri seneraglamek nena, “Nundam nimi nong sembe seneraghal dalamukap. Nimiri samenag mema phalamekne orogti, sa'a-sa'a phalamukap kom. Sa'a-sa'a, ‘Nu yeng,’ sembaberi saelbaukap,” aro seneraglamek (Pogsiog Nang 17:18). </div>
<div class="p"><span class="k">Epikurosti seneragtopne</span> Yunani nimi Epikurosti seneragtopne saelbamek nimiri seneraglamek nena, “Nundam nimi nong sembe seneraghal dalamukap. Nimiri samenag mema phalamekne orogti, sa'a-sa'a phalamukap kom. Sa'a-sa'a, ‘Nu yeng,’ sembaberi saelbaukap,” aro seneraglamek (Pogsiog Nang 17:18). </div>
<div class="p"><span class="k">Farisi nimi</span> Farisi nang enena nimi sisa kom. Sindi seneragna nhon salero ul pirop nimi kong nhon wamek. Sin Yahudi nimi sembe nubunang Farisi nimiri seneraglamek nena, “Nimi yame wamlange nimi teptopneag agha kamag tanep. Allah arukna imagnang malaikat babe wamang,” aro seneragtop nimi wamek (Pogsiog Nang 23:6-8). </div>
<div class="ip">Allahri Musaap, Allah yubu silimu tiptop nangap pere agha eldi aruksirop yubu Israel nimiag ambarelamsiog aghana, amik sum Israel nimiri, “Nen undo-undo ulamlulom,” aro ma'arop yubu maikno babe ambarelamsiek. Farisi nimiri sop-sop, “Undo-undo ulamlulom,” arop yubu ene senelamekti, ul palamek. Sin Farisi nimiri seneraglamek nena, “ ‘Undo-undo ulamlulom,’ arop yubu ene sunsunum uro ulapmun kom tanena, Allahri a'un sembe karong sembahilul,” senelamek. Undo senelamekti ambarelamsiekpa, yog nimiri sin Farisi nimiri ul piroba kemelamsiekti maiplamsiek. </div>
<div class="ip">Yesusti sin Farisi nimiag, “A'un nimi wana wagnang wamlom,” seogti nen tipto ambarelamsiogti, “Nimiri ma'aro, ‘Undo-undo ulamlulom,’ arop yubu mikip uro saelba ulamlom aghana, Allahri aruksirop yubu sembe teba'en nenero ul palamlom,” seog. Tam nene sembe, Markus pasal 7:6, 8 kembi agha el tanep. </div>
<div class="p"><span class="k">Kaisar</span> Kaisar enena nimi si kom. Ene nimi sisaag. Roma nimi sembe yubu sia leropne nubunge sembe, “Kaisar,” alamek. Kaisar samenne teban tanena nimi nubunge nhon lunuro el si lunumna Kaisar waelbanep. </div>
<div class="p"><span class="k">kere kon kareptop nimi</span> Yahudi nimi sembe nengabo kon karepnange ul palamek nena, sikin mabo mangap taekpa, ik linbare wamekpa, mabo kere sirikag kon kareplamek. Allahri Abrahamag ambarekne sunsunum uro sindi seneraglamekti, “Nu Yahudi nimiap Allahap ma'ap tangto wamap,” aro kere kon sirikag kareplamek (<span class="reflink"><a href="kkl-01-GEN-017.html#v10">Sumbaogha 17:10-14</a></span>). Kere sirikag kon kareplamekti, Yahudi nengabo sembe, “Allahringe wamna,” senenne kekneba ya'ag taog. </div>
<div class="ip">Yahudi nimiri yog nimi kon kareplamsiek kom nimi sembe, “Allahap ma'ap tangto urop kom nimi,” senelamek. Yahudi sisa kom nimiap nimi pali nenep tangto ulamek kom (Pogsiog Nang 10:28; 11:3). Paulus elkae Timotius ili Yunaninge wamog ane sembe, kere kon kareptop kom nimi wamog. Yahudi nimiri, “Kon kareptop kom nimiri Allah yubu ambarelamsiika sunsunum kom,” senelamek ane sembe Paulusti, “Tam elag waelbaleag aro, kere kon karebaikpa, elap nhon ambatto poa palamsukap,” seog (Pogsiog Nang 16:3). </div>
<div class="p"><span class="k">kere kon teptop nimi</span> Yahudi nimi sembe nengabo kon tepnange ul palamek nena, sikin mabo mangap taekpa, ik linbare wamekpa, mabo kere sirikag kon kareplamek. Allahri Abrahamag ambarekne sunsunum uro sindi senelamekti, “Nu Yahudi nimiap Allahap ma'ap tangto wamap,” aro kere kon sirikag kareplamek (<span class="reflink"><a href="kkl-01-GEN-017.html#v10">Sumbaogha 17:10-14</a></span>). Kon kareplamekti, kere sirikag kon tepto sanuklamekpa, Yahudi nengabo sembe, “Allahringe wamna,” senenne kekneba ya'ag taog. </div>
<div class="ip">Yahudi nimiri yog nimi kon karepto kon teplamsiek kom nimi sembe, “Allahap ma'ap tangto urop kom nimi,” senelamek. Yahudi sisa kom nimiap nimi pali nenep tangto ulamek kom (Pogsiog Nang 10:28; 11:3). Paulus elkae Timotius ili Yunaninge wamog ane sembe, kere kon karepto teptop kom nimi wamog. Yahudi nimiri, “Kon karepto teptop kom nimiri Allah yubu ambarelamsiika sunsunum kom,” senelamek ane sembe Paulusti, “Tam elag waelbaleag aro, kere kon karepto kon tebaikpa, elap nhon ambatto poa palamsukap,” seog (Pogsiog Nang 16:3). </div>
<div class="p"><span class="k">kerub</span> Allahri arukna imagnang malaikat nhon saog wamang. Imagnang malaikat kerub taneko ol yagnang Allah whingag ua urop nang wamang. </div>
<div class="p"><span class="k">kon karepto teptop nimi</span> Yahudi nimi sembe nengabo kon tepnange ul palamek nena, sikin mabo mangap taekpa, ik linbare wamekpa, mabo kere sirikag kon kareplamek. Allahri Abrahamag ambarekne sunsunum uro sindi senelamekti, “Nu Yahudi nimiap Allahap ma'ap tangto wamap,” aro kere kon sirikag kareplamek (<span class="reflink"><a href="kkl-01-GEN-017.html#v10">Sumbaogha 17:10-14</a></span>). Kon kareplamekti, kere sirikag kon tepto sanuklamekpa, Yahudi nengabo sembe, “Allahringe wamna,” aro kekneba ya'ag taog. </div>
<div class="ip">Yahudi nimiri yog nimi kon karepto teplamsiek kom nimi sembe, “Allahap ma'ap tangto urop kom nimi,” senelamek. Yahudi sisa kom nimiap nimi pali nenep tangto ulamek kom (Pogsiog Nang 10:28; 11:3). Paulus elkae Timotius ili Yunaninge wamog ane sembe kon karepto teptop kom nimi wamog. Yahudi nimiri, “Kon karepto teptop kom nimiri Allah yubu ambarelamsiika sunsunum kom,” senelamek ane sembe Paulusti, “Tam elag waelbaleag aro, kon karepto tebaikpa, elap nhon ambatto poa palamsukap,” seog (Pogsiog Nang 16:3). </div>
<div class="p"><span class="k">kon tepto kareptop nimi</span> Yahudi nimi sembe nengabo kon tepnange ul palamekne anena, sikin mabo mangap taekpa, ik linbare wamekpa, mabo kere sirikag kon kareplamek. Allahri Abrahamag ambarekne sunsunum uro sindi senelamekti, “Nu Yahudi nimiap Allahap ma'ap tangto wamap,” aro kere kon sirikag kareplamek (<span class="reflink"><a href="kkl-01-GEN-017.html#v10">Sumbaogha 17:10-14</a></span>). Kon kareplamekti, kere sirikag kon tepto sanuklamekpa, Yahudi nengabo sembe, “Allahringe wamna,” aro kekneba ya'ag taog. </div>
<div class="ip">Yahudi nimiri yog nimi kon tepto kareplamsiek kom nimi sembe, “Allahap ma'ap tangto urop kom nimi,” senelamek. Yahudi sisa kom nimiap nimi pali nenep tangto ulamek kom (Pogsiog Nang 10:28; 11:3). Paulus elkae Timotius ili Yunaninge wamog ane sembe kon tepto kareptop kom nimi wamog. Yahudi nimiri, “Kon tepto kareptop kom nimiri Allah yubu ambarelamsiika sunsunum kom,” senelamek ane sembe Paulusti, “Tam elag waelbaleag aro, kon tepto karebaikpa, elap nhon ambatto poa palamsukap,” seog (Pogsiog Nang 16:3). </div>
<div class="p"><span class="k">Kristen nimi</span> Kristus ponekoag sikne aro wana palirop nimi sembe, “Kristen,” aro engero yabalamsil. Kristus ponekona Allahri samenag salag lebogti, “Mog so'oag nimi mali-malia uhiropne sembe, ‘Opsineag,’ aro na Allahri nimi nhon pogneba, el ponekori mog so'oag nimi taulbahileri saelbamsilul,” aro seneraglamogne poneko sembe, “Kristus” alamek. Yum-yum samenag as Antiokhia asag Yesusag wana palirop nimiri maiknoro, “Kristus,” alamekpa yog nimiri sin sembe, “Kristen,” aro engelamsiek. Wene babe Kristusag wana palirop nimi sembe, “Kristen nimi,” aro engero yabalamsil <span class="bk">(Pogsiog Nang 11:26; 12:28; 1 Petrus 4:16)</span>.  </div>
<div class="p"><span class="k">Kristus</span> Kristus alamapne nimi sisa kom aghana, Allahri nimi nhonog wepto, “Mog so'oag nimi agha taulbahimendi, saelbamsululam,” aro pognepne sembe alamap. Yesus anam yan komag Allahri samenag Yahudi nimiag, “Mog so'oag nimi taluro saelbamsilulne nhon pognun,” aro salag lebogne Yesus amik yalulne sembe salag pibog. Allahri, “Pognun,” aro lebogpa, nimi ene yanepne sembe Yahudi yubuag, “Mesias,” aro engero yabiog aghana, Yunani yubuag “Kristus,” aro engero yabiog. </div>
<div class="p"><span class="k">kwaneng roti walerop komne telamek ko'o </span> Allahri Israel nimi ambatsiogne, Memnang 23:5-6 ag agha mome tolamogne ane, “Wal selekne, tanggal 14 sum eneko heng purukanebag alnilamlulom nena, Allahri Israel nimi opsin koma Mesir nimi opsiogha sembe seneraglapmundi, Allah omeklamlulom. Kwelekalea tanggal 15 sum eneko kwaneng roti walerop komne teropne alnibamunna, ik saekpare tero wapmuna, tanggal 21 sum eneko tero komoplamlulom,” aro mome toro pibog. Yahudi nimiri, “wal selekne” alamangneap nuri, “wal selekne” alamapneap, nika-nika kom. Yahudi nimiri, “wal selekne sina Nisan,” alamangba, wilindip wal Maret anabi tom wal April anabiag uro yabalamla. Kwaneng roti walerop komne telamek ko'o alnirop sum, “Pham domba me oro yobaukap,” aro ulamek sum Paskah sum alamek. </div>
<div class="p"><span class="k">malaikat</span> Allahri nia mangkina sunulamsiogti, imagnang malaikat babe, “Nari senenne sunsunum uro ul palamukang,” aro sumbahiogpa, eldi arukna wamang. Yahudi nimiri samenag seneraglamek nena, “Allahri el arukna imag nang malaikat, ‘Mog so'oag nimi ni nhondi nhon, nhondi nhon paiamsululom,’ aro pogsiog,” aro seneraglamek. Undo seneraglamekti, “Allah arukna malaikatap, eldi nimi paia urop nimiap whing nhonog sao,” senelamek (Pogsiog Nang 12:15). </div>
<div class="p"><span class="k">memnang Allah sembe palirop nang</span> Memnang Allah sembe palirop nang Allah Eldamne Mem Ae nubungeag Allah yeplamekti, Allahap nimiap anabiag urop nang wamek. Nimiri, “Allah omekto tarel pinun,” aro ulamekti, wali-waliaba memnang saeag nenero tarel palamsiek. Tarelamsiekpa memnang Allah sembe palirop nangdi wali-waliaba Allah sembe aukag talamek. Yahudi nimiri pham domba, pham sapi, pham kambing, mem winang tarel palamsiekpa, memnang Allah sembe palirop nangdi oro aukag talamek. Yahudi nimiri tena babe tarel palamsiekpa, Allah sembe aukag talamek.  </div>
<div class="ip">Memnang Allah sembe palirop nang taneko Allahap nimiap anabiag urop nang wamekti, awe yogne salelamek. Awe salelamek nena, Allah yubu ambarelamsiekti, molona babe nimi sembe Allahag molbarelamsiek. Memnang Allah sembe palirop nang sikini nubunge nhon wamogpa, memnang Allah sembe palirop nang sikini yabo babe wamekpa, memnang Allah sembe palirop nang umagnang babe wamek. </div>
<div class="p"><span class="k">mikibari uanepne</span> Mog so'oag nimiri uanepne komne, aghana nimi nhondi uan tanena, ora nimiri, “Memne mikibari el pere agha ual,” sembanep </div>
<div class="p"><span class="k">Musari yubu amohirop nang</span> Allahri samenag Israel nimiag, “Yubu nikne lebukap,” seogti eldi aruksirop yubu Musa pere agha sinag ambatsiog. Amik sum Musari yubu amohirop nang tanekori yubu eneko yubu kiki telekto el talamekti, Israel nimiag amoro ambarelamsiek. </div>
<div class="p">Musari samenag mome toro pibogne sembe babe, amik nimiri, “Undo-undo ulamlulom,” arop yubu babe, Musa yubu amohirop nang el uro wamek. El uro wamek ane sembe, Allah yubu lero winil dalamek aeag Allahri aruksirop yubu neneap, amik nimiri, “Undo-undo ulamlulom,” arop yubuap ambarelamsiek. </div>
<div class="ip">Samenag Musari yubu amohirop nangdi, “Allahri mog so'oag nimi taulbahileri, saelbamsilulne nhon poglul,” aro el uro wamek aghana, sin nimi taneko maiknori Yesus sembe, “Allah Elme,” aro sik senelamek komdi, wa'epto ebek. </div>
<div class="p"><span class="k">Paskah</span> Sin Yahudi nimi Mesir so'oag wamekpa, Mesir nimiri sin arikal aro aruklamsiekpa, seklero wamek. Allahri amik, “Israel nimi sae lopsululom,” aro Mesir nimiri mabo yandonge olamsiogti, Israel nimi taluro Mesir so'oag agha elem uro poa lambahiog. Lambaek sumag agha Israel nimiri Allah omekto, “Nu sae lopna agha taulbahiog,” aro awi uro seneragto ulamekti, wene babe pham domba oro telamang sum eneko sembe, “Paskah sum,” aro si engero yabalamla. </div>
<div class="p">Elem uro poa lambahiog aghana, anamag Israel nimiri ul palamek nena, kwaneng roti sunulamekpa, roti olog wamnepne nubu taleba, aukag talamekti telamek. Ot Allahri elem uro poa lambahiog ane sembe, kwaneng roti sunulamekne anam waelban koma aukag tabekti, Mesir so'oag agha lambaek. “Taulbahiog,” aro seneragtop sum Paskah sumag agha alnibaekti, Israel nimiri, “Nu elem uro Mesir so'oag agha poa lambahiog,” aro ik saekpare sani yoro telamek aghana, Allahri Israel nimi arukahiog yubu sunsunum uro kwaneng roti waleropne telamek kom. Allahri sinag arukahiog yubuna, Paskah sum peram talamogpa, Yahudi nimiri anam pham domba omna komag, “Roti waelbalul,” aro yamoroba samenne sindi ae lomag wamnepne, “Toro la'inilamlulom,” aro arukahiog. Aruklamsiogti, “Ik saekpare sop-sop ae lomag po'oro, ‘Roti waelbalul,’ aro yamoroba ni toro la'inilapmundi, saek sum eneko pham domba oro telamlulom,” aro arukahiog. Hengkun tai puka tau puka ulamogha abeneko, Paskah sum peram talamogpa, ik saekpare sop-sop ae lomag po'oro, rotiag yamoroba ni toro la'inilamek. Paskah sum talamogpa, “Allahri nu opsin koma Mesir so'oag agha taulbahiog,” aro pham domba oro telamek. </div>
<div class="p">Allahri Israel nimi ambatsiogne, Memnang 23:5-6 ag agha mome tolamogne ane, “Wal selekne, tanggal 14 sum eneko heng purukanebag alnilamlulom nena, Allahri Israel nimi opsin koma Mesir nimi opsiogha sembe seneraglapmundi, Allah omeklamlulom. Kwelekalea tanggal 15 sum eneko kwaneng roti walerop komne teropne alnibamunna, ik saekpare tero wapmuna, tanggal 21 sum eneko tero komoplamlulom,” aro mome toro pibog. Wal selekne tanggal 14 sum eneko, Indonesia yubuag, “Paskah” alamang. Yahudi nimiri, “Wal selekne,” alamangneap nuri, “Wal selekne,” alamapneap, nika-nika kom. Yahudi nimiri, “Wal selekne sina Nisan,” alamangba wilindip wal Maret anabi, tom wal April anabiag uro yabalamla. </div>
<div class="p">Korintus nimiag Paulusti mome toro palilamogti, “Kristus poneko nu sembe tebaog nena, Yahudi nimiri, ‘Allahri nu opsin koma taulbahiog,’ aro Paskah sum pham domba oro telamek saog uro Kristus poneko nu sembe pham domba saog tebaog,” aro mome toro pibog (<span class="reflink"><a href="kkl-09-1CO-005.html#v7">1 Korintus 5:7</a></span>). Wene nu Kristusag wana palirop nimi sembe, “Paskah,” aro yubu lelamap nena, “Allahri nu opsin koma talulamsil,” aro Kristus tebaogti, kamag taogne sembe seneraglamap. </div>
<div class="p"><span class="k">Pentakosta</span> Yahudi nimiri, “Allahri nunisag yabo talulamsiogti, Mesir mog so'oag agha enero poa lambahiog,” aro seneragtop sum taogpa, inipna teng nhon eptopne lam tarabare sum eneko si Pentakosta sum engerop. Pentakosta sum enekona, “Roti wana mauroba yo'o karepto palilamap,” aro sani yolamek. Yesusag sikne aro wana palirop nimi sembe Pentakosta sum eneko Allah Eldamne Yame Walinge kulukul aogha sembe seneraglamapti, nubu sum nenelamap. </div>
<div class="p"><span class="k">Pilatus</span> Nimi nubunge Pilatus poneko Yahudi nimi kom. Samenag Roma nimiri mog so'o Yudea Yahudi nimi wamekag luknubahiek. Roma nimi sembe yubu sia leropne nubunge Kaisar ponekori Pilatus Romange ponekoag, “Mog so'o Yudea saelbamlulam,” aro poghogpa, Yahudi nimi saelbamsiog. </div>
<div class="p"><span class="k">Roma nimi</span> Yesus so'oag wamoghag Yahudi nimiri mog so'oag wamek aghana, sikin mo sektop kom. Yahudi nimi wamek mog so'o eneko Roma nimiri samenag wamek nimi luknubahiekti, saelba ulamsiek. Roma nimiri saelbamsiek li enekoag, Roma nimiri peramag mog so'o ni saelbamsiek. Weag mog so'o nhon Roma nimiri saelbamsiek kom tanena, Yunani yubu lerop nimi mog so'o ane sembe ekon. </div>
<div class="ip">Roma nimi sikini nimi nubunge Kaisar poneko as nubunge Roma weag wamog. Wamogti tala-tala wamek nimi mog so'o maikno saelbamogpa, mog so'o wamek nimi taneko eldi yubu ka'elamekpa, Yahudi nimi babe el umag wamek. Tam ane sembe Yahudi nimi karong senelamekti, “Mo seksebeba, nimi nubunge nuringe mo wamsori, nu Yahudi nimi saelbamsiso,” senelamek. Undo senelamek aghana, Roma nimi sikini nubunge Kaisar ponekori, “Israel nimiri nari yubu ingisaplobikagti, yae wamlulom,” aro yin salerop nang maikno Yahudi nimi wamek so'oag pogto sekitsiog. </div>
<div class="ip">Yesus mangkaogpa, eldi ua ulamogne kembiag agha Yahudi nimiri, “Roma nimi yag lambahileri, el agha nuri nimi nubunge wamlul,” senelamek. Ane sembe Yesus pham keledai me alibag pulingkina as Yerusalem wa'iogpa, Yahudi nimi maiknori, “Wene el nuri nimi nubunge taleri, Roma nimi yag lambahilul,” senelamek (<span class="reflink"><a href="kkl-03-MAT-021.html#v1">Matius 21:1-9</a></span>; <span class="reflink"><a href="kkl-04-MRK-011.html#v1">Markus 11:1-11</a></span>; <span class="reflink"><a href="kkl-05-LUK-019.html#v28">Lukas 19:28-38</a></span>; <span class="reflink"><a href="kkl-06-JHN-012.html#v12">Yohanes 12:12-15</a></span>). Undo senelamek aghana, Yesusti, “Roma nimi yag lambahineba, Yahudi nimi mo sekukang,” aro Yesus so'oag yaog kom. </div>
<div class="ip">“Roma nimi” aropne as Roma nimi wamek nimi sembe mo kom. Paulusti, “Romange wamna,” seogne mog so'o sembe lebog kom. Ina phende toman agha, “Romange wamna,” aro lemnep nena, kamna tatsiropne agha babe, Romangeri likto pirop nimi mangap tangtopne agha babe nimi nhon “Romange” tanep (Pogsiog Nang 22:25-28). Roma nimi pelebahinepne yubu sia lero pibek. Nimi etneri tam wali kemero kareban koma Roma nimi nhon salik-malik uro opsile tanena, Roma nimi saelba uhirop nimi nubunangdi opsile nimi enekoag tam nubunge pimnep (Pogsiog Nang 16:37-39; 22:29). </div>
<div class="p"><span class="k">Roma nimi sembe kamna poloro torop nang</span> Roma nimi sembe kamna poloro torop nang tanekona, saelba uhirop nangdi yubu eptop nang wamek. Kamna poloro torop nangdi sin mog so'o aneko wamek nimiag, “Kamna tolamlomne agha saelba uhirop nang sembe pogto nanag palilamlulom,” aro aruklamsiek. Aruklamsiekpa payalamekpa, kamna kaptoba neneko sikini yabo saeag tipto tarelamsiek. Mog so'o aneko wamek nimi sunsunum uro kamna payingkina tatsiek kom tanena, yin salerop nangdi nimi taneko salero haing sae kaupto kop aeag tobongkipsinep. </div>
<div class="p"><span class="k">Saduki nimi</span> Saduki nang enena nimi sisa kom. Sindi seneragna nhon salero ul pirop nimi kong nhon wamek. Sin Yahudi nimi sembe nubunang wamek aghana, Saduki nimiri seneraglamek nena, “Nimi teptopne yame orogti, nimi teptopne kamag tanep kom. Allah arukna imagnang malaikat babe orog,” aro seneragtop nimi wamek (<span class="reflink"><a href="kkl-03-MAT-022.html#v23">Matius 22:23</a></span>; <span class="reflink"><a href="kkl-04-MRK-012.html#v18">Markus 12:18</a></span>; <span class="reflink"><a href="kkl-05-LUK-020.html#v27">Lukas 20:27</a></span>; Pogsiog Nang 4:1-2; 23:6-8). </div>
<div class="p"><span class="k">Saelba Uhiropne</span> Nimi nubunge sembe lerop. Aweap, aeap, mog so'oap, phamap saelba urop tanena, nimi eneko sembe, “ngainge,” senep. Yesusap Allahap imap so'oap ngainge wamdang ane sembe, sin abeneko sembe, “Nu Saelba Uhiropne,” aropne babe, “Nia mangkina Saelba Uhiropne,” aropne babe sunsunum (Pogsiog Nang 10:36). </div>
<div class="p"><span class="k">Samaria nimi</span> Mog so'o nhon si Samaria wamog (1 Raja-raja – Yubu Sia Lennang 16:24). Samenag Israel nimi sisa aobare nimi taneko nhonog uro yubu sia lenne nhonog umag wamek aghana, Allah wail ibongkia laplolamekne sembe amik sum yog nimiri Israel nimi sisa aobare taneko luknuro yog mog so'oag pabahiek. Sin Israel nimi sisa pogto pabahiek komba, Israel so'oag wamek aghana, Israel sisa kom nimiap nengabo kelabo tol dalamekti, Samaria mog so'oag ua ulamek. Mog so'o Samaria nimina, Israel sisa nimiap, Israel sisa kom nimiap tol dalamek nimiri likto pirop nimi tanekori Musari samenag mome toro pibog yubu pogto salelamek aghana, “Allah omeklamukap,” aro yubu yogneap ma'aro salelamek. Undo wamekpa, Yesus mangap taogti, mog so'oag wamog ko'oag Yahudi nimiap, Samaria nimiap sin mamun wana yo uro karong senel dalamek (<span class="reflink"><a href="kkl-05-LUK-009.html#v52">Lukas 9:52-54</a></span>). Yahudi nimi maiknori, “Kwaneng mag teroba Samaria nimiringe nari pamag pimnun kom,” alamek. Kwaneng yangaro pairoba babe, mag ma'i babe, Samaria nimiri kwaneng mag pairoba abenekoag agha samenag terop tanena, Yahudi nimi maiknori, “Nari tenep kwaneng mag sikindingeag pimnep kom,” senelamek (<span class="reflink"><a href="kkl-06-JHN-004.html#v9">Yohanes 4:9</a></span>). Aghana Yesusti Samaria nimi loba sembahin koma, nimiri wanaag senenne paliag nenero Samaria nimi sembe wali aro lebog (<span class="reflink"><a href="kkl-05-LUK-010.html#v33">Lukas 10:33-37</a></span>). </div>
<div class="p"><span class="k">Satanas</span> Allah yubu sunsunum uro phia maikno mog so'oag wamang aghana, sikini nubunge ot nhonog, Satanas si nhon Iblis wamla. </div>
<div class="p"><span class="k">selenga</span> abyss </div>
<div class="p"><span class="k">sembenga kaolbanne</span> Yahudi nimiri, “Allah whingag sembenga pabibeag,” aro maiknoa maghag a'alelamek. Sindam nimi babe maghag a'alel dalamekti, kwaneng paia ingina babe, mag lina babe maghag a'alelamek. Sa'a-sa'a, “Allah whingag talul,” senelameka babe sindina, “Allahri loba sembaleag aro ni sembenga kaolbanepne kom talul,” senelamekti maghag a'alelamek (<span class="reflink"><a href="kkl-04-MRK-007.html#v3">Markus 7:3-4</a></span>). </div>
<div class="p">Allahri Mem Ae lomag yingkina nhon pimnep tanena, “pham oropne toman wa'alamekne nene sembe, pham kambing oroba enengap, pham sapi yemne oroba enengap, pham sapi sarenne aukag taropne haoap nimiag yamoropne toman agha sin sembenga kaolbahiog nimi nong malinge yagto Allah whingag tanep nimi nenelamsiek” (<span class="reflink"><a href="kkl-21-HEB-009.html#v13">Ibrani 9:13</a></span>). </div>
<div class="p"><span class="k">Stoari seneragtopne</span> Yunani nimi Stoari seneragtopne saelbamek nimiri seneraglamek nena, “Wali uro tam lelekto kemero seneraglameberi, nimiri wali uro ul palamukapne sembe el taukap. Nimiri mema phalamapne maikno wamang aghana, nu mog so'oag nimiri nundam nimi agha seneragal talamukapti, nuri saelba uhirop nimiri ‘Ulamlulom,’ seikne aghabog ulamukap,” aro seneraglamek (Pogsiog Nang 17:18). </div>
<div class="p"><span class="k">wenehirop nang</span> Indonesia yubuag, “penatua,” alamang aghana, samenag Allah yubu mome tolamek nimiri Yunani yubuag agha yubu kiki ane mome tolamekti, seneragna phende wamla. Seneragna nhon, “Nong nimi,” aro lelamek. Seneragna nhon, “Nimi wenehiropne,” aro lelamek. </div>
<div class="p"><span class="k">ya'ag uropne</span> kehidupan kekal </div>
<div class="p"><span class="k">Yahudi nimi</span> Allahri samenag Abrahamag, “Anenge asap, ankaboap, anenge so'oap laplobi agha, nari mog so'o ambatkenenge nhonag pululam. Andi mangarobari mangkahyikne tanekori mangkahyikne maikno taukang,” aro ambarog (<span class="reflink"><a href="kkl-01-GEN-012.html#v1">Sumbaogha 12:1-2</a></span>). Ambarogti amik sum babe Allahri nen tipto ambarelamogti, “So'o Kanaan ane an nimi sekelananne saog uro wamlam aghana, an anisag yabo sembe so'o ane, ‘Ngai taukang,’ aro tatsineri, sin sembe Sikini Allah wamnun,” aro salag lekto ambarog (<span class="reflink"><a href="kkl-01-GEN-017.html#v8">Sumbaogha 17:8</a></span>). Ambarogne ane sik uro yabiogpa, sin maikno taekti, mog so'o anokoag wamek. Abraham Ibraninge wamogti, elme Ishak mangkaogpa, Ishak elme Yakub mangkaogpa, amik sum Yakub sembe Allahri elag si nhon Israel engero pibog. Ane sembe, Abraham ponekori mangarobari mangkahiekne sembe Ibrani nimi babe, Israel nimi babe alamsiekpa, amik sum Yahudi nimi babe engero yabiog. Sindi mog ane samenag mog so'o Kanaan alamek. </div>
<div class="ip">Allahri Israel nangag, “Nari aruksirop yubu ka'eamlulom!” aro ambatsiog aghana, sikin ka'ebaek kom. Sin ka'ebaek komne sembe Allah Eldamneri yubu silimu tiptop nang Israel nang anabiagha weplamsiogti, sikinkaboag “ ‘A'undi mali-malia ulamlomne lipsimundi, Allah yubu ka'eamlulom,’ aro ambarelamsululom,” aro pogsiog. Pogsiog aghana Israel nimiri Allah yubu silimu tiptop nangdi samenag ambarelamsiek yubu ka'elamek komdi, nenne mali-malia ulamsiekti, nenne nimi ya'ag olamsiek. Undop aghana Allahri samenag Eldi yubu silimu tiptop nang pere agha Israel nangag, “Nari me mog so'oag nimi taulbahileri, saelbamsilul aro pognun,” aro salag lekto ambatsiog. </div>
<div class="ip">Wene aro ambatsiogti, Allahri elme Yesus so'oag nimi sembe poghog aghana, Israel nimi eldi yubu babe ka'elamek komdi, obek. Israel nimiri samenag Allah Elme Yesus obek aghana, Allahri Yesus nen kamag nembaog. Wene Allah yubu walinge anena, nu mog so'oag nimiri mali-malia ulamapne sembe Allahri nu opsinep aghana, nu mog so'oag nimi sembe o'ona senelamsiogti, Allahri Elme Yesus mog so'oag nimi sembe poghog. Poghogpa, Yesus nunag yaogpa, nuri mali-malia ulamapne sembe Allahri nu ya'ag opsinep aghana, Yesus nu tebanep nimi sembe lunumna taogpa, nimiri obek. Obek aghana, Allahri nen kamag nembaog. Yubu wali sirikne nene sembe, nimi maiknori Yesusag wana paliro sikne aro seneraglamikti, tala-tala urop nimi ambatto tongolamsiang. </div>
<div class="ip">Israel nimiri samenag Allah yubu silimu tiptop nang ka'eban koma mali-malia ulamsiekne sembe babe, Allah Elme obekne sembe babe, Yesusti Israel nimi nubu nangag sunumna yubu nhon ambarelamsiog. Ambarelamsiog yubu ene Markus yubu mome tobogne wene palilamapne kembi agha pasal 12 keknep. </div>
<div class="p"><span class="k">Yahudi nimiri Allah yubu lero winirop ae</span> Yahudi nimiri as tala-tala wamekag nimi poloro winirobag Allah yubu lerop ae nhon-nhon solamek. Yahudi nimiri senelamek nena, “Yahudi nang sa'obare nikag wamebe tanena, Allah yubu lerop ae sobanep aghana, nengabo sa'obare wamebe kom tanena, Allah yubu lerop ae sobaukap kom,” senelamekne sunsunum uro ul palamek. </div>
<div class="ip">Yahudi nimiri Allah yubu lerop sum talamogpa, Yahudi nimiri Allah yubu lerop aeag wa'alamekti, Allah yubu ambarelamsieka ka'elamek. Ora sum babe sindi mabo Allah yubu lerop aeag wa'alamekti, mome toroba kembanepneap, pimnepneap sembe el talamekti, Allah Yubu babe usoghag tobongkia wanaag agha el uro lelamek. Yesusti babe Allah yubu lerop aeag wa'ina Allah yubu ambarelamsiog. </div>
<div class="ip">As nhonag Yahudi nengabo maikno koma Yahudi nimiri Allah yubu lero winirop ae orog tanena, Yahudi nimi wamekne tanekori mag abolag winil dalamekti, “Allah whingag sembenga pabibeag,” aro sindi yan sae a'alel dalamekti, Allahag yubu lelamekti, molona mololamek (Pogsiog Nang 16:13). </div>
<div class="p"><span class="k">Yesusti wepto pogsiog nang</span> Nimi aobare Yesusti wepto yopsiog nimina, “Sin nanap nhon wameberi, Allah yubu ambarel palamsiberi, phia nimi kulomag wamikne yag lanalamsukang,” aro wepto pogsiog. Yesusti samenag wepto pogsiog nimina: </div>
<div class="io">Simon Petrus </div>
<div class="io">Zebedeus elme Yakobus </div>
<div class="io">Yakobus ilipsae Yohanes </div>
<div class="io">Andreas </div>
<div class="io">Filipus </div>
<div class="io">Bartolomeus </div>
<div class="io">Matius </div>
<div class="io">Tomas </div>
<div class="io">Alfeus elme Yakobus </div>
<div class="io">Tadeus </div>
<div class="io">Simon mo sekukap aro yin saleropne </div>
<div class="io">Yudas Iskariot </div>
<div class="ip">Sin nimi aobare abini wepsiog. Yesusti sin wepto pogsiogne sembe Markus yubu pasal 3, ayat 13-19 kembi agha, Yesusti sin aobare nang wepsiogha el tanep. </div>
<div class="ip">Ane sembe sin aobare nang taneko Yesus ilipsabo taptopne kom, aghana Yesusti wepto pogsiog nang alamap. Yesus ilipsabo taptopne babe, ilipsa'elabo taptopne babe wamek aghana, sin Yesus sop-sop neleplamek kom. Markus pasal 6 kembi agha, Yesus ilipsabo taptopneap, ilipsa'elabo taptopneap sembe el tanep. Yesus ilipsabo taptopne sina Yakobus, Yoses, Yudas, Simon wamek aghana, sinna Yesus anam teban komag wamek nena, sindi Yesusag neleplamek kom. Ane sembe aobare nang sembe palilamapne nene, “Yesus ilipsabo,” alamap kom. Yesus ilipsabo a'ero, Yesus neleptop nang a'ero, Yesusti wepto pogsiog nang babe a'ero wamla. </div>
<div class="p"><span class="k">yubu so'opto salag paliropne</span> Yahudi nimiap, yog nimiapti, “Salag palilamna yubu ene mikip nembaneba, sik sembanukang,” aro mema nhonag to, memne nhonag to nimiri yubu so'opto salag paliro lelamek. Sindi mema nhonag yubu so'opto salag palilamekti, “Orolenange lelamna tanena, memneri omnelul,” aro salag yubu mikip nenelamek. </div>
<div class="p">“Mog so'oag nimiri tam paip tangto lel dalamangneag nimi nhondi yubu so'opto nubu phelektopne siag salag palilamnari, ‘Orolenange lemneba nubu phelektopneri na omnelul,’ aro lemnep. Nimiri undo lerop tanena, ka'erop nimiri, ‘Sikne lepla,’ aro nen yubu nepnep kom.” (<span class="reflink"><a href="kkl-21-HEB-006.html#v16">Ibrani 6:16</a></span>) </div>
<div class="p">Ane saog uro Allahri Abraham ponekoag “salag palilamogne toman Allahrina, ‘Salag mikip nembanun aghana na phelektopne nen nhon babe wamla kom,’ sembamog. Ane sembe Eldamne siag yubu mikip nenero salag palilamogti, ‘Nari an sik uro mikip nembagheneba, andi mangarobari mangkahyikne maikno nembahinun,’ seog.” (<span class="reflink"><a href="kkl-21-HEB-006.html#v13">Ibrani 6:13</a></span>) </div>
<div class="p">“Allahri seneraglamogti, ‘Nari kelmabo meag, “Tatsinun,” aro salag palirop yubu ene angkanep komne lag taleba, sik uro yabilulne el taukang,’ aro yubu mikip nenero salag pibog.” (<span class="reflink"><a href="kkl-21-HEB-006.html#v17">Ibrani 6:17</a></span>) </div>
<div class="p">Aghana nu mog so'oag nimi wene wamapne sembe Yesusti ambarelamsiogti, “Nhonag babe yubu so'opto salag pipseng kom... Ot a'undi wanaag, ‘Yo sik,’ senelapmun nena, ‘Yo sik,’ sululom. A'undi wanaag, ‘Kom,’ senelapmun nena, ‘Kom,’ sululom. Nimiri nen phelekto lerop tanena, malingeag agha lelamla,” aro ambatsiog. (<span class="reflink"><a href="kkl-03-MAT-005.html#v34">Matius 5:34-37</a></span>; apna Yakobus 5:12)</div>
</div>
</body>
</html>
