<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='kkl-29-REV-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah arukna malaikat saekpareri nimi opsinepne saekpare salelamonga</div></div><a id="v1"></a>
<div class="m">
<div class="c-drop">15</div> <span class="v">1</span><span class="vsp">&nbsp;</span>Nari imag tiwalengelamnori imnongena, kekneba “Yaghe,” senenne nimiri babe ngalaganepne imag tiwalengkimno. Allah arukna malaikat saekpareri nimi loba nembahineba saekpare komoptopne sale-sale yabiamongba ipsino. Nimi loba nembahineba saekpare abeneri nimi loba nembahile taneogna, “Wene komopto uro yabil,” aro Allahri nimi waro ohinne sae topleri komobitlul.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Neneko uro yabioba, kemelamnoag agha mag longorop mag sin whiri yame-yame uropba, auk poghap ma'aro longoroba imno. Mag abolag aneko nimi sekamong nimi tanekona, lebe aroba yonge nenekoag pharop koma khaptop nimi sekamong. Sin samenag mog so'oag wamonga, lebe aroba yonge neneko si lunuro a'ilinne kekneba sin nongag torop kom. Sin nongag torop koma el yame sunumna babe kiptop komdi, khapto wamongne pere agha lebe aroba yonge neneko luknubaongdi, wene imag mag longorop mag neneko abolag sekamonga imno. Sindi saeag saelbamong nena, pingpong yubu lilim neneroba kecapi Allahri tatsiogba, salelamonga imno.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Sindi sepna seplamongne, Allah arukna Musa ponekori sepna seplamogneap Pham Domba Meri sepna seplamlangeap sepna seplamong. Sepna seplamongne lilimna ane:</div>
<div class="q top-spacing">“Nuni Allah nia mangkina mikip uro Saelba Ulamsilamne,</div>
<div class="q2">andi ulamlamne sembe nimiri ‘Yaghe,’ senenne agha ngalagtopne ulamlam.</div>
<div class="q">Yubu Sia Lenne Ya'ag uropne wamlam.</div>
<div class="q2">Sik uropne aghabog ulamlamdi, porog uro ul palamlam.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ot an sembenga orogne wamlamba, Nuni Allah saogne orog.</div>
<div class="q2">Nu Saelba Uhiropne wamlamne, nimi niri an log uro kipkukang.</div>
<div class="q3">An sembe kiptop kom nimi nhon babe wamnep kom.</div>
<div class="q">Andi porog sirikneog ulamlamne ni lag tal ane sembe,</div>
<div class="q2">mog so'o tala-tala urop nimi ni an whingag u amupto pulingkina an si paliag nenero omeklangkukang,”</div>
<div class="p">aro sepna seplamong.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Neneko uro yabioba, imag tiwalengelamnoag agha Kalun Ae Allahri nimiag salag paip tangtop yubu paia urop ae taneko ina kuptop wamoba, Allah omektobag Mem urobag imno.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Wamoba kemelamnoag agha Allah arukna malaikat saekpare tanekori nimi loba nembahineba saekpare abeneko saelbanep malaikat abeneko Allahri Mem Ae lomag taoa lanalamongba ipsino. Sindi ag enekamong nena, ag wet purum winne agha wetnerop ag sembenga orog ag, haing omom-omom urop ag agha enekamongba ipsino. Sindi saramag enekamong ana, leng-leng aroba emas agha sunuroba saramag ek wa'aneropne wanwanoro enekamongba ipsino.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Allah arukna malaikat saekpare abeneko Allahri Mem Aeag agha lambaongba, lebe aroba kamag uropne tombare Allah whingag omekto wamongne anabiag agha nhondi Allah arukna malaikat saekpare abenekoag tarel pihio. Tarel phiongena, kau leng-leng aroba emas agha sunurop kau saekpare tarel pihio. Kau lomag taneko Allah ya'ag kamag wamlange ponekori mog so'oag nimi waro nimi loba nenero opsineba to'opto wamoba, tatsioba imno.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Tarelamsioba kemelamnoag agha, Allahri Mem Ae enekoag Allahringe imang wareropneap eldi mikipneap agha, auk tobongkiploba, mhong pole saog seloa saog ulamoba imno. Nimi loba nembahineba Allah arukna malaikat abenekori payaongne abeneko anam komopto uro yabin komagna, nimi nhon babe Allahri Mem Ae enekoagna wa'inep kom.<span id="bookmarks8"></span></div>
</div>
</body>
</html>
