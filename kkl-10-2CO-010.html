<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-10-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-2CO-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-10-2CO-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulusti yubu ambarelamsiogne sembe eldamne pelep taogha</div></div><a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>Wene Kristusti wana wali uro win-win aro ulamogne neleplamnari, na Paulusti a'unag wenero ambarelamsin. Nimiri na wamnange sembe, “Nu whingag wamorina, wanaag log senero ambarelamsio aghana, wene weag piori, log kom tao,” aro lelamneangne poneko wamna.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Sin nimi tanekori nunag miplamsiangdi, “Mog so'oag nimiri ul piropne sunsunum uro ul palamang,” aro seneragto lelamang. Na a'unag yane sum eneko, “Sin nimi tanekoag log kom uro pelep tangto wabahinun,” aro seneraglamna. Aghana a'unag babe wabahineagti, “Sindi seneragnange nelebahiseng kom,” aro mololamsin.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Wene mog so'oag nimi nong wamapti ul palamap aghana, nuri aisanangap mal talamap nena, mog so'oag nimiri mal talamang saog uro ulamap kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nuri mal tarobana, mog so'oag nimiri mal taroba agha mal talamap kom. Aghana nunag aisa nenehirop nimiri irikto leka solingkirop saog seneragnange Allahringe mikipne pere agha nuri lelekto kwereklamap.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Allah sembe el nembahinep yubu nikniro solingkilamangne babe ni lelekto kwereklamap. Mog so'oag nimiri seneragnange ni lelekto kwereklamap nena, “Kristus umag mo seneragto yabilul,” aro nimiri seneragnange luknuro iriklamap.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>A'undi ni wali uro Kristus umag seneragto ul palapmun tanena, “Nu yaberi, sin ka'elamang kom nimiri ulamangne luknuro wabahukap,” aro wero wamap.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>A'undi kemelamlom nena, ot haingdi imnepne agha kemelamlom. Nimi etneri el wanaag, “Sik uro Kristustinge wamna,” seneptangtop tanena, nimi enekori nu wamapne babe seneraglamsile. Nimi eneko Kristustinge wamla saog uro nu babe eldinge wamap.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Wene aro yubu lemnange nenena, nu Saelba Uhiropne ponekori nunag mikipne pipsiogpa, wana yengag agha olog phelekto yubu lepsenenge babe ali sembahane kom. Mikipne nunag pipsiog nena, a'un loba nembahinepne sembe nunag tatsiog kom aghana, a'un mikip nembahinepne sembe nunag tatsiog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ane sembe nari a'unag mome toro palilamnonge anekona, “Paulusti, ‘Nimi log nembahinun,’ arop yubu saogne agha nunag mome toro palilamo,” sembaheng kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nari a'unag ambatsirop yubu sembe sin orangeri lelamangdi, “Mome toro palilamo yubuna, ikinne mikip uro mome toro palilamo aghana, nu whingag nong mo ambatto yubu lelamongena pesange teba'enne yubu ambarelamsil,” alamang.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Teba'en semba unerop nimi tanekori seneragto el tanep nena, nu a'unap a'eptangto wamobori, mikip uro mome toro palilamobo saog uro, a'un whingag yaberi, sunsunum uro ulamukap.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nimi nhon-nhon sindam nimi log kom uro sekelil dalamang saog uro nunna sekelil dalamap kom. Nuri sin nimi tanekoag sunuro, “Nika-nika saog wamap to, paliag wamap to,” aro sunul dalamap kom. Aghana sindam nimi kembi agha, “Nhon wali, nhon mali,” aro sunul dalamangne neneko wali uro seneragto ulamang kom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ot nunna, sunsunum uropne phelekanep komdi, nundam nimi maiptanep kom. Aghana Allahri nimi sunuro mipsinepne ponekori nunag sunuro tatsinepne sunsunum uro nundam nimi sembe yubu lelamukap. Nunag sunuro pipsiog awe nenekona, sabo talamogha a'unag babe sabo taog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'unag babe yahabe kom tanena, nundam nimi sembe, “Allahringe awe tolamap,” aro a'unag yubu ambatsinep kom. Aghana a'unag babe Kristus ponekori yubu walinge ambarelamsibu ane sembe, nundam nimi sembe yubu lemnepne phelekto lelamap kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ora nimiri awe tolamangne toman nundam nimi sembe phelekto maibil dalamnep kom. Nuri, “Uro yaboho,” aro tiro nang-nangalamap nena a'undi Kristusag wana palilamlomne nubu tangto yabalamleba, Allahri nunag awe tarelamsilne a'un yaghag sirilamlul.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sirilamle andarina, yubu walinge a'undi so'oag agha nen sabo nenero ambarel pihinep. Allahri nimi nhonag awe tarogpa, tobogne toman ora nimiri eldamne sembe maibil dalamnep kom.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ot, “Nimi etneri maiptangtop tanena, ‘Nu Saelba Uhiropneap ma'ap tangkamnam,’ aro maibil dalamnep.”<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nimi nhondi eldamne sekelil dalamle tanena, nimi eneko miptop nimi taptopne wamnep kom. Ot nu Saelba Uhiropne ponekori seki uhiropneag agha miptop nimi taptopne wamnep.<span id="bookmarks18"></span></div>
</div>
</body>
</html>
