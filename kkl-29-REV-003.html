<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-29-REV-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Sardis nimi sembe yubu pibogha</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Nen tipto ambarelamneori, “Nari ambarelangkenne tane Yesusag wana palirop nimi as Sardis winiro wamang nimi sembe paia uro yubu ambatsiropne ponekoag mome toro piplulam. Piplulamnena:</div>
<div class="pi">‘Yubu enena, el imberea saekpareap, Allah whingag Yame saekpare ua ulamangneap saelba uhiropne ponekori yubu wamlange andane. Nari sa'a-sa'a a'undi ulamlomne sembe el wamsin. A'undi ulamlomne sembe nimirina “Kamag wamang,” sembamsiang aghana, a'unna kulomag nimi teptop nimi saog uro wamlom.<span id="bookmarks1"></span> <a id="v2"></a><span class="v">2-3</span><span class="vsp">&nbsp;</span>A'un teptop nimi haing kwelekahut! Puksut! A'undi ul palamlomne ipsindi, Nari seneraglamnange ka'ebahut. A'undi ulamlomne sembe Nani Allahri, “Nari awe wali uro komopto tobang kom,” senelamsil. Ane sembe, a'undi salero ul palamlomne neneko tebaloa saog wamla aghana, wana khapto ul palamlulom. Allahri a'un sembe “Nari awe wali uro komopto tobang kom,” senelamsil ane sembe, samenag a'un ambatsiekpa, ka'ebalumne neneko seneraghal pululom. Ambatsiekpa ka'ebalumne neneko mikip uro saelba ulapmundi, a'undi malinge ulamlomne wailag nembalulom. A'un agha haing kwelekamundi, pukmun kom tanena, Nanagha haogha nimi yaloa saog uro a'unag yanun. Yanunne neneko a'undi “El etsum yalul,” annena, a'unna ekonag agha Na yanun.<span id="bookmarks2-3"></span></div><span id="bookmarks2-3"></span><a id="v4"></a>
<div class="pi"><span class="v">4</span><span class="vsp">&nbsp;</span>Aghana a'un Sardis wamlom nimi anabiag agha nimi etpareri malinge wa'epto walinge aghabog ulamlom. Unulamlom nimi enerina, “Ag wanganne sembenga kaulbaneleag,” aro nimiri wali uro yae wamloa saog uro yae uldalamlomba yanun. Yaneri a'un sembe, “Nanap sae tiptangto wamukapne sunsunum,” sembahinun. “Sunsunum urop nimi,” sembahine nimi tanekona, ag wanganne kororopne enekamikpa, Nanap nhon yabalamukap.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sikin ag wanganne kororopne enekamikne saog uro, nimi etneri malinge luknuro khapto ulamik tanena, nimi eneko sembe ag solomne agha wangkitsinun. Wangkitsineri nari nimi si toro nimi ya'ag uro kamag wamnep nimi sembe mome toro wa'amogto pairoba nenekoag sindi si babe wamlul. Sindi si wamleba, mome toro pairoba wamlange nenekoag agha lupsinun kom. Nari Nani Allahap, eldi arukna imagnang malaikat wamangneap, sindi whingag agha Nari lemnunnena, “Sin Nari nimi wamang,” senun.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allah Yame Walingeri Yesusag wana paliro winip tangtop nimiag leplange nenena, aori ka'ebalomne nimi niri seneragto saelbamlulom,’</div>
<div class="p">aro mome toro piplulam,” aro Yesusti ambatneoba, nari a'un Sardis nimi sembe mome toro pimna.<span id="bookmarks6"></span></div>

<div class="s"><div id="s2">Filadelfia nimi sembe yubu pibogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nen tipto ambarelamneori, “Nari ambarelangkenne tane Yesusag wana palirop nimi as Filadelfia winiro wamang nimi sembe paia uro yubu ambatsiropne ponekoag mome toro piplulam. Piplulamnena:</div>
<div class="pi">‘Yubu enena, na sembenga orogne ponekori lero palilogna. Na sik uropne poneko wamna. Samenag Israel nimi sembe yubu sia leropne Daud ponekori mikipne saelbamogti, mikipne neneko ina kupto serekto uaneba saog wamog. Wenena na sembenga orogne ponekori ina kupto serektoba mikipne saelbamnari lelamna. Nari ina kuplamna tanena, nimi nhondi babe serekanep kom. Nari ina sereklamna tanena, nimi nhondi babe pa'abanep komne wamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>A'undi ulamlomne sembe na el wamnari wamna. A'un mikip kom wamlom aghana, nari lelamnangeag neleplamnelomdi, nari sae limna koma nanag mikip uro seneraglamnelom. Ane sembe el wamlulom. A'un sembe nari ina nhon kupsinonge neneko a'un whingag wamlaba, nimi nhondi babe serekanep kom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nari ina kupnonge nene sembe el uro wamlulom. Yahudi nimiri winip tangtop aeag longorop nimi tanekori sindam nimi sembe, “Nu Yahudi nimi wamap,” aldalamang. “Nu Yahudi nimi,” aldalamang aghana sindi wanaag Yahudi nimi wamang kom. Ot orolenange agha lelamangdi, phia sikini nubungeri yubuag nelepto ul palamang. Wene alamang nimi tanekoag nari sinag uahineba, a'un tamag kipto yingkukang. A'un tamag kipto yingkina yabu sanukto so'oag u amupto malingkiikti, ‘Imagne ponekori a'un o'ona sembamsil,’ aro lag phoro ambatsukang.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>A'undi nari lelamnangeag seneraglamnelomdi, eraruk wamlomneag agha wana pailingkina sol wali wali uro sunsunum uro ul palamlom. Amik sum mog so'o tala-tala wamang nimiag eraruk uro unne kwelekto yabile andarina, sin mipsilul. Aghana a'undi nanag seneraglamnelomdi, ulamlomne sembe mog so'o niag eraruk uro unne kwelekto yabile sum eneko nari a'un pelepto yepsinun.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ko'o we uro wamna komag na men phea yanun, ane sembe a'undi nanag saelbamnelomne neneko sae limnumunagti, wali uro yae wamlulom. Yae wali uro khapto wapmun tanena, a'undi malinge luknubamunne sembe usoghag kwiria elektoba tatsinun. Aghana nimiri a'un luknubahileba, khapto wamna koma a'undi na sae linumun tanena, nari usoghag kwiria elektoba tatsinepne neneko a'unag talul kom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nimi etneri malinge luknuro khapto ulamle tanena, Nani Allahri Mem Ae nenekoag nimi neneko aeog iktop kal nubunge saog nembanun. Unuaneri el aneko ya'ag sop-sop unag nembaneba, Allah ua urobag eldi Mem Aeag agha nen lambalul kom. Nani Allah siap, naringe si wendogneap nimi enekoag mome tomnun. Nani Allahri imag agha as soro kalurop as Yerusalem wendogne mog so'oag pelengkaleba, kulukul alul. Imag agha pelengerop as si wendogne babe nimi enekoag mome tomnun.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Allah Yame Walingeri Yesusag wana paliro winil dalamang nimiag leplange nenena, aori ka'ebalomne nimi niri seneragto saelbamlulom,’</div>
<div class="p">aro mome toro piplulam,” aro Yesusti nanag ambatneoba, nari a'un Filadelfia nimi sembe mome toro pimna.<span id="bookmarks13"></span></div>

<div class="s"><div id="s3">Laodikia nimi sembe yubu pibogha</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Nen tipto ambarelamneori, “Nari ambarelangkenne tane Yesusag wana palirop nimi as Laodikia winiro wamang nimi sembe paia uro yubu ambatsiropne ponekoag mome toro piplulam. Piplulam nena:</div>
<div class="pi">Yubu enena, Allahri samenag nia mangkina sumbaogti, Elmeri saeag pibogpa, nia mangkina el umag wamangba, saelbamsilne ponekori yubu wamla. Nia mangkina sumbaogne saelba uhiropne ponekori Allah yubu sik uro sol wali uro nimi ambarelamsildi, el ot sikne agha Allahri salag pibogne sunsunum uro lero ulamla. El sikne agha lero uropne ponekori yubu lelamlange neneko ane.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Na a'undi ulamlomne sembe el wamna. A'undi na sembe ulamlomne nenena, “Allah yeng nembanun,” aro wanaag agha ulamlom kom aghana, “Karong,” aro babe na liamnelom kom. Nari a'un sembe yeng senelamsin nena, “Sindi Na sembe wana yengag agha sol wali uro tolamik ane wali. Sindi na sembe ‘Karong,’ sembahenga babe hae limnukang,” senelamsin.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>A'undi ulamlom nena, wana yengag agha babe wana karongag agha babe ulamlom kom. A'undi wana yeng anabi karong anabiag ulamlom ane sembe, tungna saog uro Nari pamag agha tukom agha la'ambitsinun.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>A'undi lelamlomdi, “Nuna sa'a-sa'a kwema kom. Nunag sa'a-sa'a wamlaba, nu tup nimi wamap,” alamlom. Aghana a'unna wanaag wamlomne yareagti, wanaag orogti seklelamlonga saog wamlomba, nari a'un kembi agha, “Sin saeagha orogti, pik pele iroan koma haing uro wamloa saog nimi wamang,” senelamsin.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ane sembe nari yubu wenero ambarelamsin nena, leng-leng aroba kamna paliag uro toroba emas nanag agha kamna kapto topnelulom. Nan agha topmun taneogna, a'un tup talulom. Nan agha babe ag solomne a'un wangaltonne kamna kapto topmun andarina, a'un kabeog wamlomne lag taleag aro enektangkapmundi, ali sembalulom kom. Apna a'undi haingag naikna ulamsilba, haing toa saogne lililamsilne a'undi haingag pelaghal tananba, wali nenerop likna nan agha kamna kapto topmun taneogna, sik uro haingdi ililamlulom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nari nimi o'ona sembamsin nimiag nari yubuag agha wenelamsindi, “Nari yubu ka'ebaleba, wali wamlul,” alamna. Ane sembe a'un wana yengag agha nari wenerop yubu sunsunum uro ulapmundi, a'undi malinge ulamlomne wailag nenelamlulom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ka'eamnululom! Na wene ina siramag sekamnari, ina kaungulamna. Nimi etneri na yubu ka'ebaneleri, ina kupnele tanena, na wa'ineri, nimi enekoap kwaneng nhon tenemeri, el babe nanap kwaneng nhon tununam.<span id="bookmarks20"></span></div><span id="bookmarks20"></span><a id="v21"></a>
<div class="pi"><span class="v">21</span><span class="vsp">&nbsp;</span>Nimi etneri malinge luknuro khapto ulamle tanena, nimi eneko sembe, “Nanap nhon pukamnunam,” senun. Nari babe samenag malinge luknubahiri, na Naniap saelba uhiropne paliag puknebag nhon pukamna saog uro, nimi etne babe malinge luknubale nimi eneko “Nari saelba uhiro puknebag nhon pukamnunam,” aro elag ambatnun.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Allah Yame Walingeri Yesusag wana paliro winil dalamang nimiag leplange nenena, aori ka'ebalomne nimi niri seneragto saelbamlulom,’</div>
<div class="p">aro mome toro piplulam,” aro Yesusti ambatneoba, nari a'un Laodikia nimi sembe mome toro pimna.<span id="bookmarks22"></span></div>
</div>
</body>
</html>
