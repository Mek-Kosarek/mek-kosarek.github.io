<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Titus 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:5 </span><span class=\"ft\">Nuri yubuag, “Wenero paia uhirop nimi,” aro mome tolamobongena, Indonesia yubuag “penatua” alamang.</span></div>",
    "F-1": "<div class=\"footnote-p\"><span class=\"fr\">1:10 </span><span class=\"ft\">Yahudi nimi sikin mabo kon kareplamsiek nena sikin mabo mangalamsieka ik lin sum ae kwelekto palamog sum eneko kere kon kareplamsiek. Allahri Abrahamag ambarogne sunsunum uro sindi senelamekti, Nu Yahudi nimi Allahap ma'ap tangto wamap aro kere kon sirikag kareplamekpa, kekneba ya'ag taog. (Sumbaogha 17:10-14). Kere kon kareplamekti sin Yahudi nimiri senen nena nu Yahudi nimi nengabo wamapne Allahringe wamap aro ulamek.</span></div>"
};

initFootnotes(footnotes);

});

// Chapters
var chapters = [ { start: 1, end: 3 }];
var hasIntro = true;
var baseRef  = "kkl-19-TIT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-18-2TI-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-19-TIT-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Titus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-19-TIT-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-20-PHM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Titus</span></div>
<div class="mt2"><span class="mt2">Sembe</span></div>
<div class="mt2"><span class="mt2">Paulusti Mome Toro Pibogne</span></div>
<div class="b"></div>
<div class="b"></div>

<div class="s"><div id="s1">Paulusti Titus kibogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Titus naba name! Mome ane na Paulus Allah arukna wamnangeri an sembe palilamna. Na Allah arukna wamnangena, Allahri Yesus wepto poghogne Kristus ponekori na wepto, “Ambatto tongolamsululam,” aro pogneog. Nari ambatto tongolamsin nena, “Sik yubu neneko el taikti, Allahri wepsiog nimiri Yesusag sikne aro wana palilamikti, Allahri senenne sunsunum uro ulamukang,” aro Yesusti na pogneogpa, yubu ambatto poa tongolamsin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Anam imap so'oap sumban komag agha Allahri ya'ag kamag uro unne sembe salag lero pibog. Orolenange lemnep komne poneko Allahri salag pibog ane sembe, “Ya'ag kamag uro wamukap,” aro nang-nangaro tilamapne sembe Yesus yubu ambatto tongolamsin.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Allahri samenag seneraghog nena, “Ko'o wepnange anekoag Yesus yubu ka'ebaukang,” sembaogne sunsunum uro Allah nu talulamsilne ponekori nanag, “Yesus yubu ambatsululam,” aro na saeag awe piboba ambarelamsin.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Name Titus, nari Yesusag sikne aro wana palilamna saog uro andi babe nari ambarelangkenne nelepto elag sikne aro wana palilamlam. Ane sembe an sik uro naba name senelamna. “Nuni Allahap, nu Talulamsilne Yesus Kristusap abenekori wana anag yororo walia ulangkirikpa, wana aingniro wamlulam,” senelamnari an sembe molbarelangken.<span id="bookmarks4"></span></div>

<div class="s"><div id="s2">Titus Kreta so'oag ulamnepne sembe Paulusti ambarogha</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Nari an mag kanero longorop mog so'o Kreta laploa yaghenongena, nuri Yesus sembe awe tolamnomori, “Sirikag wamlange andi komopto tolamlulam,” aro laploa yagheno. Ane sembe andi as ni Kreta mog so'oag ubu paiamlange sunsunum uro Yesusag seneragtop nimi wenero paia uhirop nimi<span class="footnote selectable" id="F-0"><sup>a</sup></span> ebahimendi, ambatkenonge sunsunum uro toro seki-seki yabihilulam.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allah elmabo wenero paiamsinep nimi wepsululam nimina, nimiri yubu sikne agha, “Malia ulamla” aro elag tam pimnep koma wamle taneogna, Allah elmabo wenero paia uhiropne wamnep. Allah elmabo wenero paiamsinep nimi eneko kelabo ot nhonog toamnep. Sikin mabo salik-malik ul pin koma sikini yubu ka'ebaikti, sikin mabori babe Yesusag sikne aro seneraglamik nimi agha kembahimendi, ambatkenonge sunsunum uro wepsululam.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Allah elmabo paia uhiro saelbamsukang nangna, Allah elmabo o'oro paia ulamsiang ane sembe,</div>
<div class="li top-spacing">malia uropne elag tam pimnep kom nimi,</div>
<div class="li">metmereng arop kom nimi,</div>
<div class="li">men phea nimiag wahirop kom nimi,</div>
<div class="li">mag yongeri wana tohirop kom nimi,</div>
<div class="li">nimiap kame tarop kom nimi,</div>
<div class="li">kal ma'aldi wana torop kom nimi agha wepsululam.</div>
<div class="p">Lemnange nene irikna phibom agha wamik nimi wepsinep kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Allah elmabo paia uhirop nimi sekitsululam nimina,</div>
<div class="li top-spacing">Eldi aeag nimi wa'al ananne sembe ina kubamlul nimi,</div>
<div class="li">walinge ulamnaba yeng senero walinge uro yabanne sembe yeng uro wamlul nimi,</div>
<div class="li">wana hekto seneragha urop nimi,</div>
<div class="li">wana porog uro urop nimi,</div>
<div class="li">Allahri seneropne sunsunum uro urop nimi,</div>
<div class="li">salik-malik urop kom nimi agha wamukang.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wamnep nimi sekitsululam nena, Yesusag sikne aro wana palirop yubu sikne ambarelamsiap yubu sunsunum uro mikip uro saelbamik nimi agha sekitsululam. Eldi sik yubu walinge neneko mikip uro saelbanepneog wamle andarina, nimi wana mikip nenehinne babe, elag yubu torapto lelamik nimi amoro wembahinep yubu babe, sikne lag nenero ambarelamsilul.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Elag yubu torapto lero uanep nimina, nengabo kon karepnange<span class="footnote selectable" id="F-1"><sup>b</sup></span> sembe mikip saelba urop nimi, nimi sisa Yahudi nimi taneko maikno orolenange agha lelamang. Sindi seneraglamang nena, “Yesus yubu umag wamukap kom,” aro yubu kamola parektop yubu maikno lelamang.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sin kon karepnange sembe orolenange ambatsirop nimi tanekori ora nimiri ae lomag taneko wa'ina, “Kamna tatsiseng,” aro sik komne ambarelamsiangdi, nimi wana samsamolamsiang. Ane sembe, “Nen ekel ina ambatto wana samsamomna nenelopsukang kom,” aro sinag tangoro wenero ambatsinep nimi wepsimendi, orolenange ambatsirop nang taneko pam lepsululom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Samenag sin Kreta nimi nubunge nhon memari yubu silimu tipto leploa saog uro sindam nimi wameka sembe lebog. Yubu lebog nena, “Kreta nimina, nimiag yubu orolenange leropti, si yoaba yonge saog uro uropti, nia mangkina uan koma tena aboap uro terop nimi agha wamang,” seog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kreta nimi eneri lag nenero ambatsiog nena, sikne andagha ambatsiog. Ane sembe andi sin yubu mikip uro wenelamsululam. Wenelamsimenba sindi Yesusag sikne aro wana paliropne sembe sikne agha saelbamikti seneraglamukang.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kreta nimiri wene orolenange seneraglamangne, “Lipsukang,” aro ambarelangken. Yahudi nimiri sikne wa'epto naghi agha nimi yana sembe lelero neplamangdi, “Undo-undo ulamlulom,” aro aruklamsiangba, Kreta nimiri ka'elamangdi, sik senelamang. “Kreta nimiri sik komne neneko lipsukang,” aro wembamsululam.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yesusag wana palirop nimi sembe Allah Yameri sembenga wanaag wamlange wa'epto naghi agha yag lanalamsil ane sembe, nia mangkina wamlange nimi enekori wana walingeag agha toro tenep. Aghana sin Yesusag sikne aro wana palirop kom nimi taneko sembenga wanaag kalup tangtop nimi wamang. Sin nimi tanekona, sindi usoghag seneragna babe, sindi wanaag seneragnange babe sindi malingeog uro seneragtop. Ane sembe, Yesusag sikne aro wana palirop nimiri sa'a-sa'a tero ulamnepne sembe babe Allahri wali sembahinep kom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sindi lelamangdi, “Nu Allah sembe yabo telekto el wamapti, elap sae tiptangto wamap,” alamang aghana, sindi seneragto ulamangneri, “Allahap sae tiptangto wamang kom,” aro el nenelamsil. Sin sembe popmagha sirikti, sindi wanaag agha walinge nhon babe uanep kom saog wamlaba, Allahri senerop komneog ulamang.<span id="bookmarks16"></span></div>
</div>
</body>
</html>
