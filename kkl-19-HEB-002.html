<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ibrani 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-19-HEB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-18-PHM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-19-HEB-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ibrani&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-19-HEB-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-20-JAS-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Taulbahinep yubu sae lipmunag,” aro wembahiogha</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Ane sembe, “Sa'a-sa'ari nu kiliro weag nembahileag,” aro nuri ka'elamobo yubu eneko nuri nen ma'aro mikip uro saelbanepneog wamla.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Saelbanepneog wamla sennena, tam nene sembe. Samenag Allah arukna imagnang malaikat tanekori yubu poa ambatsiekne toman Allahri aruksiog yubu pibog. Allahri yubu eneko nimiri ingisaplobekneap, phiro ulamekneap ni sunsunum uro sinag tam ikinne a'ero-a'ero paliropne yabalamog.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Samenag Allah arukna malaikatti yubu poa ambatsiek aghana, wene nu taulbahinep yubu wali phelektop yubu eneko nu Saelba Uhiropneri alniro ambatsiogpa, Eldi yubu ka'elamek nimi tanekori tipto nunag ambarelamsiek. Taulbahinep yubu eneko ambarelamsiekpa, Allahri seneropne sunsunum uro Eldamne Yame Walingeri mikipne sinag a'ero-a'ero palilamsiogpa, nimiri uanep komne ulamekpa, “Yaghe! Allah mikipne sin pere agha ulamla,” senenne kekneba ulamekti ambarelamsiek. Allahri sinag mikipne palilamsiogneag agha, “Yubu sikne ambarelamsiang,” aro lag nembatsiog. Samenag nimiri Allah yubu malaikatti ambatsiek yubu ingisaplobekne sembe tam ikinne paliropne sinag uro yabalamog. Undop pagha tanena, wene nu taulbahinep yubu wali phelektop yubu wamlaba, nuri teba'en aro limnep tanena, nunag ikinne tanepneog wamla.<span id="bookmarks3-4"></span></div>

<div class="s"><div id="s2">Yesusti nimi taulbahinep ina yarebatsiogha</div></div><span id="bookmarks3-4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene aro lelamap nena, nu mog so'oag nimi amik wamnebag Allahri El arukna imagnang malaikatti saeag pibog kom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aghana Allah Yubu nhonag nimi nhondi Allahag mome toro ambarelamogti,</div>
<div class="q top-spacing">“Mog so'oag nimi undo wamap aghana, Andi nu sembe seneraglamsilam.</div>
<div class="q2">El mog so'oag nimi taogne poneko undo wamla aghana, kemero o'olamlam.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>El mog so'oag uropne sesog sembe imagnang malaikat olog umag wamla.</div>
<div class="q2">Paliag nembalumdi, kwiria elektoba kipnange el usoghag elekitlumdi,<span id="bookmarks7"></span></div><span id="bookmarks7"></span><a id="v8"></a>
<div class="q2-v"><span class="v">8</span><span class="vsp">&nbsp;</span>nia mangkina el yan mombolag nembalum,”</div>
<div class="p">aro mome toro pibog. Wene, “Nia mangkina el yan mombolag nembalum,” seog nena, nhondi babe elag kipto koma wamnep kom. Aghana wene wamabag, nia mangkinari mog so'oag nimi kiptopne nene ililamap kom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ot wene nuri iro el tanep nena, Yesus paliag wamla. Samenag El sesog sembe Allah arukna imagnang malaikat olog umag wamog nena, Allahri nimiag wana yororo, “Nimi ni sembe lunuro tebalul,” sembaogneag agha Yesus seklero tebaog. Seklero tebaog ane sembe, kamag nenero paliag nembaogti, El kipto kwiria usoghag elekirog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Allahri wana nunag yororo seneraglamog nena, “Sin nimi taneko taulbahinep ina yarebatsinepne poneko sekleropne toman agha el nong ningki wana whi talul,” aro wali sembaog. Taulbahinep ina yarebatsiogneag agha Allahri kelmabo me maikno imang warerobag poa yalamsil. Nia mangkina Allahri sumbahiogpa, nia mangkina ot El mo sembe wamla.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Allah whingag yanep nimi nembarelamsilne ponekoap, Allah whingag yanep nimi tanekoap ni ot nhonag agha wamang. Ane sembe Yesusti sin Allah whingag yanep nenelamsil nimi taneko ali semban koma, “Nangkabo,” aro engelamsil.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nangkabo aro engelamsil nimi taneko sembe,</div>
<div class="q top-spacing">“Andi si lag phoro nangkaboag ambatsineri,</div>
<div class="q2">sin winiptangtoba nusamag An omekto seplamnun,”</div>
<div class="p">seog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nen nhonna,</div>
<div class="q top-spacing">“Allahag wana palina ulamnun,”</div>
<div class="p">seogti tipto lelamog nena,</div>
<div class="q top-spacing">“Na tane wamnaba, Allahri kelmabo me nanag tatnel nimiap nhon wamap,”</div>
<div class="p">seog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14-15</span><span class="vsp">&nbsp;</span>Kelmabo me Elag tarog nimi tanekona sindi nong sop eneng wamekti, tebanepne sembe log lelem seneropne nenekori wana sao kauplamsiog. Wana sao kauplamsiogti, sin kamag wamekneag babe arukna saog nenelamsiog. Ane sembe, El babe sindi nong sop eneng wamekne saog taog. Nong sop eneng saog taog andarina, El tebanne pere agha, “Tepna mikipne saelbamlange neneko luknubaneri, sin tebanepne sembe log lelem wana sao kaupsirop nimi lopsinun,” aro tebaog. Tepna mikipne saelbamlange neneko phia sikini nubunge sembe lemna.<span id="bookmarks14-15"></span> <a id="v16"></a><span class="v">16</span><span class="vsp">&nbsp;</span>Tam nene sembe sik uro lelamnangena, Allah arukna imagnang malaikat sae kiliro yeplamsil kom aghana, Abrahamdi likna likto piog nimi sae kiliro yeplamsil.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yeplamsil nena, yareag seneropneag agha, “Memne Allah sembe pairop nimi sikini nubunge saog tahaneri, Allahri awe sol wali uro tolamseneri, nimi tanekori malia ulamangne wailag nembatsisene,” senelamog. Wene senelamogne sembe Elkabo nong sop eneng wamek saogne ni elag tanepneog wamla.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Eldi nimi yepsinep nena, Elag babe samenag seklenne mipto yambaog. Ane sembe, ora nimi babe sinag miplamsin abeneko pere Elag yopseng tanena, El mikipti yebelahinep.<span id="bookmarks18"></span></div>
</div>
</body>
</html>
