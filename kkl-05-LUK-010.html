<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">10:18 </span><span class=\"ft\">Yesusti lebogne nene, Allahri yubu silimu tiptopne Yesayari mome toro pibogne agha takto lebog (Yesaya 14:12). Allah yubu mome toro pibek momeag, Imagne ponekori phia yonge sikini nubunge luknubaogpa, imag agha timbaogne anena lepna tingkaloa saog kemerop. Sin Yesusag neleptop nang tanekori Yesusti mikipne pere agha phia yonge luknubahiekne sembe Yesusti yubu ane lebog. </span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-05-LUK-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti eldi yubu ka'ero neleptop nang teng phendeap epto sa'o tarabare nang pogsiogha</div></div><a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>Olog wameka nu Saelba Uhiropne Yesusti eldi yubu ka'ero neleplamek nang teng phendeap epto sa'o tarabare nang nen wepsiog. Wepsiogti nimi phende-phende poglamsiogti, “A'un samenag pimundi, wapmunag na amik yanun,” aro as ubu paiamog as Yesusti, “Pinun,” senenne sunsunum uro nimi phende-phende pogsiog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wepsiogti poglamsiogti lelamog nena, “Kwaneng whinge maikno wamla aghana, yongon nimi ologha wamang. Ane sembe a'undi awe ngainge ponekoag molbamun andarina, eldi yongon nimi pogsilul.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ane sembe pululom! Nari a'un poglamsinne, pham domba me agha pai kam yonge wamloa nusamag pogsilo saog uro poglamsin.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>A'un palapmundi, kamna kaptobaap, yan wangana nen nhon wangkanepneap liban koma, ag babe poro koma pululom. Nimi inaag wamikneag yubu kiliro kipsiseng kom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>A'un ae nhonag wa'al pimundi, yubu lelamlulom nena, ‘A'un ae eneag nimi Allahri wana aingnibahilul,’ aro kipsululom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sin kipsimun yubuag agha ae enekoag nimiri a'unag walia ulamsiikti, a'un kipto toro palilamsiik tanena, ‘Allahri a'un wana aingnibahilul,’ aro kipsimunne neneko ae enekoag nimiag talul. A'un kipsin koma a'un wa'eptop yubu lelamik tanena, ‘Allahri a'un wana aingnibahilul,’ aro kipsimunne neneko sinag wamle komdi, a'unag samoro yalul.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>A'un as nhonag wa'ina ae nhonag wa'ilapmun tanena, ae anekoag wamlulom. Nimi nhondi awe toamnari, eldi kamna torop taneogna sunsunum. Ane sembe a'undi ambatto tongolamsimunne sembe nimiri, ‘Maghap kwanengap tululom,’ aro tarelamsiikne telapmundi, ae usa manne palilamikag babe wali wamlulom. Ae nhonag ua nhon aeag ko'oa uaheng kom.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>As nhonag pimunba, sindi wali uro kipto topsiikti, sa'a-sa'a tenaba tarelamsiik tanena telamlulom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>As enekoag nimi naiktopne wali nenelamsimundi, yubu ambarelamsimundi, ‘Allahri mog so'oag nimi saelbamsilula a'unag peram tal,’ aro ambarelamsululom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Aghana as nhonag palapmunba, as enekoag nimiri, ‘Karong,’ aro a'undi yubu ambattoba toro kiplamsiik kom tanena, as eneko inaag lanalapmundi, nimi whingag yubu ambarelamsululom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>As eneko nimi ambarelamsululom nena, ‘El uro wamlulom! Allahri mog so'oag nimi saelbamsilula peram tal. Aghana a'undi ka'elamlom komba, Allahri a'un wenero opsinepne sembe a'undi asag so'o ubun nuri yanag wamlange lupto pelengelamap,’ aro pululom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nari a'un el nenelamsin nena, amik Allahri, ‘Tam karebaneri opsinun,’ aro ikinne piple sum eneko, as eneko nimiri a'undi yubu ka'ebaik komne sembe Allahri sinag ikin sirikne pipsilul. As Sodom samenag wamek nimiri malia ulamekne sembe Allahri sinag pairopne olog ikin, aghana a'undi yubu ambatto tongolamsimunne ka'erop kom nimiag ikin sirikne pipsilul,” seog.<span id="bookmarks12"></span></div>

<div class="s"><div id="s2">Yahudi nimi as etpare wamek nimiri Yesusag seneraglamek komne sembe, “Seklebaukang,” aro ambatsiogha</div></div>
<div class="r"><div id="r1">(<span class="reflink"><a href="kkl-03-MAT-011.html#v20">Matius 11:20-24</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene seogti, Yesusti nen tipto yubu lelamogti, “A'un as Khorazim nimiap, as Betsaida nimiap seklero wamlulom! Nari a'undi asag ulamnori, Allah mikibari uanepne ulamno aghana, a'undi Allahri senenne saelbamlom komdi, malia seneragto ulamlomne sae laplolamlom kom. Nari a'un whingag ulamnonge nimi sisa Yahudi kom nimi ua urop as Tirusap, as Sidonap nimi whingag uahane tanena, sin Yahudi sisa kom nimi aghana, samenag agha sindi malia uroba lipsiseng. Nari ulamnonge imneheng tanena, sindi wana ikin uro ag malinge wangaro hao pelagtahengdi, ‘Malia seneragto ulamobo aghana lipsiberi, Allahri senenne saelbaukap,’ aro uaheng.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'un Yahudi nimi as Khorazimap, as Betsaidaap wamlom nimiri undo unuahom aghana, Allahri senenne saelbaom kom. Ane sembe Allahri, ‘Tam karebaneri opsinun,’ aro ikinne piple sum eneko, sin nimi sisa Yahudi kom nimi as Tirus nimiap, as Sidon nimiap sinag pairopne olog ikin. Aghana a'un Yahudi nimi as Khorazimap, as Betsaidaap wamlom nimiag ikin sirikne piplul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Apna a'un Yahudi nimi as Kapernaum wamlom nimiri seneraglamlom nena, ‘Nu as Kapernaum nimi alikinag nenelamsileri, imag nembahilul,’ senelamlom te? A'un paliag nenero imag nembahilul kom. Aghana a'unna, teptop nimi ua urobag pelengkahilul,” aro Yesusti ambatsiog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene aro ambatsiogti, Yesusti nen tipto eldi yubu ambatto tongol pirop nimi tanekoag ambarelamsiogti, “Nimi etneri a'undi yubu wali ka'ebale tanena, nari yubu nikag salero ka'elamlul. Nimi etneri a'un sembe karong aro wa'ebahile tanena, na sembe karong aro nikag wa'epto epnelul. Ot nimi etneri na wa'epto epnele tanena, nimi enekori ot na mo aghabog wa'ebanelul kom aghana, na pogneogne poneko babe wa'epto eplul,” aro Yesusti ambatsiog.<span id="bookmarks16"></span></div>

<div class="s"><div id="s3">Yesusti teng phendeap epto sa'o tarabare nang pogsiog nimi taneko nen samoro yaeka</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Yesusag neleptop nimi eldi nimi teng phendeap epto sa'o tarabare nang wepto pogsiog nang taneko sin awi uro samoro yaek. Sin samoro yaekti, Yesusag ambarelamekti, “Nuni, nu saelbamsilamne! Nuri phia yonge tanekoag an siag aruklamsiboba, sin nimi kulomag agha lanalamong,” aro Yesusag ambarek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro ambarekpa, Yesusti samoro sinag yubu ambarelamsiogti, “A'undi ulamlom nena, phia sikini nubunge Satanas neneko lepna tingo aloa saogne imag agha timbaoa imno.<span class="footnote selectable" id="F-0"><sup>a</sup></span><span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nari a'unag mikipne tatsinongena, ‘A'undi aisanang luknubahilulom,’ aro mikipne tatsino. A'undi paghaeag babe, yamnenengag babe ingisaplapmun aghana, a'un opsukang kom. Nu mog so'oag nimi aisa nenehirop phia neneko mikip wamla aghana, nari mikipne a'unag tatsinonge pere agha a'undi el mikipne babe ni luknubanep. Nhondi babe a'un opsilul kom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ot phiari a'undi yubu ka'elamangdi, lanalamangne sembe agha yeng maikno sembaheng kom. A'undi yeng maikno sembalulom nena, Imagne ponekori, ‘Nari mabo,’ aro a'un si mome toro piplange sembe yeng maikno sembalulom,” aro Yesusti ambatsiog.<span id="bookmarks20"></span></div>

<div class="s"><div id="s4">Yesusti awi maikno uro lelamogha</div></div>
<div class="r"><div id="r2">(<span class="reflink"><a href="kkl-03-MAT-011.html#v25">Matius 11:25-27</a></span>; <span class="reflink"><a href="kkl-03-MAT-013.html#v16">13:16-17</a></span>)</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Yesusti sindi lag phoro lelamekne ka'ebi agha, wamekag aneko Allah Eldamne Yame Walinge Yesusag taogpa, awi maikno loloro sirilamog. Wana awiri Yesusti lolo'opto yubu lelamogti, “Nani, imap so'oap Saelba Ulamlamne, nari an omeklangken. Andi seneraglamlamne, ‘Sin ekon urop nimiag tognoroba lag nembatsinunne wali,’ senelamlumne sunsunum uro sin mome lerop komdi, ekon urop nimiag lag nembarelamsilam. Andi samenag tognobalumne wene sindi ililamongdi, el taong aghana, ora nimi wana hektop nimiap, mome lero el taong nimiap tanekoag lag nembarelamsilam kom. Ot sin me ologne saog uro wamang nimiag lag nembarelamsilam. Ane sembe wana awi uro omeklangken!” aro omekto kibog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene seogti, Yesusti nen tipto yubu lelamogti, “Nani Allahri nia mangkina nari saeag nembaog. Nimi nhon babe el mori, ‘Allah Elme wela saog nimi wamla,’ aro el tanep kom. Ot Nani Allah mo el wamla. Apna nimi nhondi babe Nani Allah sembe, ‘Welaro wamla,’ aro el tanep kom. Ot Nani Allah Elme mo el ua urop. Na Elmeri nimiag, ‘Nani Allah sembe sinag lag nembatsinun,’ aro wepsine taneogna, nimi eneko babe el ua urop,” aro ambatsiog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene aro lebogti, tangabom agha eldi yubu ka'ero neleptop nang mo kopto wamek nimi kembahiogti, “A'undi haingdi ililamlomne sembe wana awi uro wamlulom.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nari a'un ambarelamsin nena, a'un wene haingdi ililamlomne eneko samenag wamek nimina, yubu sia lerop nimiri babe, Allah yubu silimu tiplamek nimiri babe, ‘Ipsebe,’ senelamek aghana ibek kom. A'undi aori ka'elamlomne babe sindi, ‘Ka'ebahabe,’ senelamek aghana ka'ebaek kom. Ane sembe a'undi haingdi ililamlomdi, aori ka'elamlomne sembe wana awi uro wali wamlulom,” aro Yesusti ambatsiog.<span id="bookmarks24"></span></div>

<div class="s"><div id="s5">Mog so'o Samariange wana walinge sembe Yesusti ambatsiogha</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ik nhon sum Musa yubu amohiropne nhondi, “Yesus mipnun,” aro elag hailamogti, “Nai, yubu amolamsilamne. Nari hulamne pere agha ya'ag kamag uro unne nanag talul?” aro Yesusag haibaog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene aro haibaogpa, Yesusti samoro hairo ambarelamsiogti, “Allahri aruksirop yubu Musa pere agha mome toro pibogne nene wela? Andi mome nene kemelamlamdi, seneraglamlamne ka'ebanun,” seog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene seogpa, nimi enekori, “Allahri yubu Musa pere agha mome toro pairopne wamlangena, ‘Nuni Allah nu Saelba Uhiropne poneko sembe andi wana ningkiap, nong ningkiapti o'ona senelapmendi, el sembe o'ona sembi agha nong mikipne niag agha eldi awe tolapmendi, elag to'opto seneraglamlulam,’ aro mome tobog. Nen nhon, ‘Andamne nong ningki o'ona senep tangkamlam saog uro andi mog so'oag nimi babe o'ona senelamsululam,’ aro mome toro pibog,” seog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene aro ambarogpa, Yesusti samoro nimi enekoag, “Andi leplamne otsikne agha leplam. Andi leplamne nene pimendi unulapmen taneogna, kamag uro unne anag talul,” aro Yesusti nimi enekoag ambarog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene aro ambarog aghana, Musari yubu amohirop nimi enekori, “Nimiri na sembe, ‘Nimi sikne,’ sembanukang,” aro nen Yesusag hailamogti, “Undop pagha tanena, Musari mome toro pibog yubu enekoag, ‘Andi mog so'oag nimi,’ seogne enena, et nimi sembe sembaogti lebog?” aro Yesusag haibaog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene aro haibaogpa, Yesusti samoro ambarelamogti, “Nimi kabuni nhon as Yerusalema as Yerikho kulukul alamog. Kulukul alamogpa, pelepto tolamsiek nimi tanekori inaag agha haogha elenge pelepto tolamsiekti olobek. Olobekti eldi nongag wangarop ag babe kwiripto tobekti, ‘Tebale,’ aro inaag aneko obeka laplobi agha piek. Piekpa nimi eneko tebanep agha<span id="bookmarks30"></span> <a id="v31"></a><span class="v">31</span><span class="vsp">&nbsp;</span>ina eneko toman nimi memne Allah sembe paliropne nhon kulukul alamog. Kulukul alamogti, tebanep nimi eneko inaag malamogne ibogti, kemelobongkia ina tara sip tangom agha tipto piog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ina eneko toman Allahri Mem Aeag yepsiropne Lewinge nhon babe kulukul alamogti, tebanep nimi eneko ibogti, el babe ina tara sip wiriklobi agha piog.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Sin nimi phende abenekori yepna koma laploa pirek aghana, ina eneko toman mog so'o Samariange nhon palamog. Palamogti tebanep nimi eneko ibogti, eldi wanaag, ‘Nari nimi kom aghana, yareagti yepnun,’ sembaog.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>‘Yepnun,’ sembaogti peramag sekel pina, ‘Obanga eneng taneko lupto a'elbanun,’ aro mag anggur maghap, kal zaitun wana lolterop maghap abeneko menengag liksiropba, wali tangtop mag agha likog. Likogti meneng tanekoag selepna selepsiroba agha selepto kaubog. Kaubogti eldi pham keledai alibag towalengkia ae inaag nimi pang yang urop nimi mamnep aeag pabiog. Poa piogti, sum eneko tebanep nimi eneko kemero o'obaog.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>O'obaogpa kwelekaogne neneko kamna kaptoba kirik wanange phende ae ngainge poneko tarelamogti, ‘Sumene kamna kaptoba abene tarelangken. El yae pairo o'olamlulam. El wali nembanepne sembe andi kamna kapto topmen tanena, amik yane sum eneko lunuro tatkenun,’ aro ae ngainge ponekoag wene seog,” aro Yesusti ambarog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Wene aro ambarogti, Yesusti yubu nene agha hairo ambarelamogti, “Nimiri nimi eneko oro elenge pelepto toro aekpa, tebanep wamog. Sin el ibek nimi wilindi abene agha nimi etneri agha nimi eneko sembe, ‘Nari mog so'oag nimi,’ senenne agha sunsunum uro uaog?” aro haibaog.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Wene aro haibaogpa, Musa yubu amohiropne ponekori yubu lelamogti, “‘Yareagti yepnun,’ sembaog nimi eneko agha,” seog. Seogpa Yesusti, “Andi babe pimendi, undo unulamlulam,” seog.<span id="bookmarks37"></span></div>

<div class="s"><div id="s6">Martaap ilipsa'el Mariaap sindi aeag pina Yesusti kembahiogha</div></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Wene seogti, Yesus eldi yubu ka'ero neleptop nangap nen ina palameka as nhonag piek. As enekoag piogpa, kel nhon si Martari, “Nari aeag yalulam,” aro Yesusag ambarog.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Marta ilipsa'el Maria babe wamog. Maria kel eneko nu Saelba Uhiropne Yesus peramag pukamogti, Yesusti yubu ambarelamsiogne wali uro ka'eamog.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Maria wali uro ka'eamog aghana, Marta kel enekori, “Nari sin wali kipsinun,” aro wana ophag alamog. Sin kipsiroba sembe eldi mo wero paia ulamogti, el pina Yesusag hailamogti, “Nai nu Saelbamsilamne. Na mo mu aro awe tolamna pagha, naipsa'el Maria el ambengka uro el mo wamlangena, anagna tam orog te? Andi elag, ‘Yeplulam,’ semenba yepnelul,” aro Yesusag ambarog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Wene seogpa, nu Saelba Uhiropne Yesusti yubu lelamogti, “Marta, Marta, andi nu yepsinne sembe maikno, ‘Neneap neneap wamso,’ aro seneraglamlamdi, wana ophag aro mu alamlam.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Aghana ot nhonog wamle tanena, ni teko orog wamsilul. Mariari wali sirikne wepto ulamlangena, nari ambarelamsin yubu ka'ebalne nene nimi etneri babe elag agha pelepto tomnep kom,” aro Yesusti Marta kel enekoag wene seog.<span id="bookmarks42"></span></div>
</div>
</body>
</html>
