<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yakobus 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">5:11 </span><span class=\"ft\">Ayub ponekona, yum-yum samenag Allahag wana palilamogti omeklamog nimi tupne nhon wamog. Phia sikini nubungeri Allah whingag Ayub sembe lolorop yubu payalamogti, “Maiknoro seklebale tanena, Allah sae liplul,” aro phia nubungeri Ayub sembe yubu lolbaog. Yubu lolbaogpa, Allahri phia sikini nubungeag samoro ambarelamogti, “Hae, andi el miplapmenba, seklebalea Na sae limnelul kom,” aro ambarogpa, phia sikini nubungeri Ayub poneko mibog. Miplamogti khao yalamogti, ae kwerekto piogpa, Ayub ponekori kelmabo wilindiap, me saekpareap ni tebaek. Eldi pham teng-tengne mo’olamsiog aghana, nimiri ni haogha taluro tobek. Haogha tobekpa, Ayub nong babe sorog seklelamog. Maiknoro seklelamog aghana, Allah sae limna koma Allah omekto wana khaplamog. Amik sum Allahri Ayub kembi agha yareag senelamogti, phelekto ma'aro tarogne pere eldi kelmabo wilindiap, me saekpareap nen mangaptaek. Mangaptaekpa, eldi pham babe nen mangaro pilili seekpa, nen tupne phelektopne taog.</span></div>",
    "F-1": "<div class=\"footnote-p\"><span class=\"fr\">5:14 </span><span class=\"ft\">Yahudi nimiri samenag ul palamekti, “Nimi nong naiktopne wali nembalul,” aro obat saog uro zaitun wana lolterop mag pelaglamsiek. </span></div>"
};

initFootnotes(footnotes);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-20-JAS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-19-HEB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-20-JAS-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yakobus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-21-1JN-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-21-1JN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tup nimi wenehirop yubu</div></div><a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>A'un tup nimi seneraglamsut! Seklenne a'unag uro yabinepne sembe haum aro engelamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Tup neneptangtoba a'un saeag wamlange polbanualba, a'un nongag ag wangaroba mapliogti tenual.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>A'undinge leng-leng aroba emasap perakap taneko mombai kulubao. Mombai kulubaonge nenekori a'un kon telamsileri, a'un malia ulamlomne keknebalul. Keknebaleri, aukti terop saog uro telamsileba, a'un kon iki ulamsileba seklebalulom. Tup neneptangtoba komoptop sum sembe poloro winilamlom, te?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kembahut! A'undi aweag toro yongorop nimiag kamna tatsisom aghana, sinag kamna tatsin koma tup neneptangtoba poloro pibomne taneko wamlari, malia ulamomne sembe nimiri haum arop saog uro kekneldalamla. A'undi aweag yongorop nimiri babe engero haum alameka Nuni Allah Mikip Sirikne ponekori aori ka'elamog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>A'un mog so'oag wamlomne teko wamna koma a'undi wanaag ot, “Yeng neneptahane,” seneropne agha ulamlom. Pham mesa yag pham nhondi, “Amik omnukang,” aro el wamna koma maiknoro telamloa saog uro a'undi maikno telamomdi, mesa yagne neneptaom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Wana porog nimiag tam pelengelamsiomdi, ya'ag olamsiom. Olamsiomba, sindi a'un yubu toraplamsiong kom.<span id="bookmarks6"></span></div>

<div class="s"><div id="s2">Seklenag wana khapto wamnepne sembe</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ane sembe, nangkabo, wana palingkina Elag tipto seneraglapmun paghabog, amik nu Saelba Uhiropne poneko yalul. Awe wero merop nimi sembe seneraglamsut. Eldi aweag melamlori, “Amik pongoro wana maubaleba, kamna kapto tobaukang,” aro wana palilamlori, mag li samenneap amikneap tiro nang-nang alamlo.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ane saog uro, a'undi babe wana khapto wamlulom. Nu Saelba Uhiropne poneko samoro yanepne peram wamla ane sembe, wana paliro tipto Elag seneraglamlulom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nangkabo, a'un mamun parog-parog arop yubu lelamseng kom andarina, tam pelengkahinepne a'unag talul kom. El tam karepto pelengkatsinepne poneko, “Yanun,” aro ina siramag sekamlari yanual.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nangkabo, Allah yubu silimu tiplamek nimiri wana paliro ulamekne sembe seneraglapmundi, sunsunum uro ulamlulom. Sindi yubu tipto, “Nu Saelba Uhiropne si paliag talul,” aro ambarelamsiekne sembe seklelamekti, nen tipto wana palilamekti ambarelamsiek.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sin papna koma wana paliro tipto ulamnep nimi maiplamsiapne sembe seneraglamsut. Ayub poneko samenag seklelamog aghana, papna koma tipto wana paliro ulamogne sembe ka'elamlom. Seklelamoghag wana paliro tipto ulamogpa, nu Saelba Uhiropne ponekori el sembe uirogne ka'elamlom.<span class="footnote selectable" id="F-0"><sup>a</sup></span> Nu Saelba Uhiropne ponekori wana maikno uro yareag senelamsildi yeplamsil.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Apna ni yubu lelamnange agha o'omnena, a'undi yubu lelapmunne otsikne agha lelamlulom. Tam kemero karebatsile sumeneko Imagneri tam a'unag pipsileagti, a'undi yubu lero, “Orolena lelamnange toman agha imag wamlangeri omnelul,” aro yubu so'opto salag pipseng kom. Apna, “Mog so'oag wamlangeri omnelul,” aro babe yubu so'opto salag pipseng kom. “Sa'a-sa'a wamlangeri omnelul,” aro babe yubu so'opto salag pipseng kom. Ot a'undi wanaag, “Yo sik,” senelapmun nena, “Yo sik,” sululom. A'undi wanaag, “Kom,” senelapmun nena, “Kom,” sululom.<span id="bookmarks12"></span></div>

<div class="s"><div id="s3">Allahag wana paliro molbanepne sembe</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>A'un nimi nhon wana ikin uro seklelamlam tanena, Allahag mololamlulam. A'un nimi nhon wana awi uro wamlam tanena, Allah omektop sepna seplamlulam.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'un nimi nhon naiklamlam tanena, Kristusag wana paliro winiptangtop nimi wenehiropnang yopsimenba, an sembe Allahag molbatkukang. Naiktop nimi eneko molbarelamikti, zaitun wana lolterop mag pelaghi agha nu Saelba Uhiropne si yopto molbarelamukang.<span class="footnote selectable" id="F-1"><sup>b</sup></span><span id="bookmarks14"></span> <a id="v15"></a><span class="v">15</span><span class="vsp">&nbsp;</span>Allahag wana paliropne pere agha molbarelamikne enekori naiktop nimi eneko wali nembalul. Naiktop nimi enekori malia uropne wamsori, naikna ulamso tanena, malia uroba neneko nu Saelba Uhiropneri tam kom nenero wailag nembanepti, sekiro wali nembanep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ane sembe a'undi mali uropne lag phoro ambareldalapmundi, a'un mamun molbareldalamlulom andarina, a'un nongag naikna uropne wali nembalul. Wana porog nimiri molbatsiropne nenekona mikip sirikne wamlari, nimi yeplamsil.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Elia ponekona, nu mog so'oag nimi wamap saogne wamog. Elia ponekori wanaag agha, “Mag timban koma ebare mo wamlul,” aro molbaogti, hengkun wilindiap nen ma'aro wal no'opbareap talamogpa, mog so'o anekoag mag tinilamog kom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nen mololamogti, “Mag yalul,” aro mololamog andarina, imag agha mag tinilamogpa, mog so'o anekoag pongoroba sai lumlum aro pongolamogti, wana maulamog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19-20</span><span class="vsp">&nbsp;</span>Nangkabo, a'un nimi nhondi sik senenne lilobi agha ekel ina palamnep. Ekel ina palamnep aghana, nimi nhondi nimi eneko samoro ina walinge toman payanep tanena, el wali nembanep. Tam nene sembe el uro wamlulom. Nimi etneri ekel ina pirop nimi samoro ina walinge toman payanep tanena, malia urop nimi payale nimi eneko tebanepneag agha taulbaleri, malia uroba maikno nikniro luplul.<span id="bookmarks19-20"></span></div>
</div>
</body>
</html>
