<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Petrus 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">5:12 </span><span class=\"fq\">Silwanus </span><span class=\"ft\">El si nhon Silas poneko sembe lebog senelamap.</span></div>",
    "F-1": "<div class=\"footnote-p\"><span class=\"fr\">5:13 </span><span class=\"ft\">“Babel,” seog nena, likiptop yubuag agha as Roma sembe lebog senelamap. Mome Lag Taogha Yohanesti mome toro pibog yubuag babe, as Roma sembe likiptop yubuag agha, “Babel,” aro engero yabiog senelamap.</span></div>"
};

initFootnotes(footnotes);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-23-1PE-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-22-JAS-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-23-1PE-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Petrus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-24-2PE-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-24-2PE-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri elmangkelabo elmaboap sembe wenero ambatsiogha</div></div><a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>Ane sembe a'un Allah elmabo wenehirop nang wamlom nimi a'unag ambatnuahin. Nana Kristus seklebaogha haingdi ipsiri, eldi amik imang wareroba lag nembatsilenge nanag babe pogto tatnelulne wamna. Na Allah elmabo wenehiropne wamnangeri a'unag babe moloro ambatnuahin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nimiri pham domba paia ulamsilonga saog uro Allahri elmabo a'undi saeag pibog nimi wali uro paia ulamsululom. A'unag ikinne wamloa saog uro ulamseng kom aghana, Allahri seneropne sunsunum uro a'undi wanaag agha paia ulamsululom. A'undi, “Tup tahane,” seneropne agha ulamseng kom aghana, wana yeng uro paia ulamsululom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>A'undi saeag pibog nimi taneko sembe, “Arukna nenero saelbamsisebe,” seneropne agha ulamsiseng kom aghana, Allah elmabori kembahisengdi, ulamnepne sunumna sunuro nenel dalamlulom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Tanena nu Paia Uhiropne Nubunge amik lag tale sum eneko kibiang towalengerop kwiria usoghag elektoba kom tanep komne a'unag talul.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ane saog uro a'un kabuni wamlom nimi, sin Allah elmabo wenehirop nang umag nenel dalamlulom.</div>
<div class="q top-spacing">“Metmereng arop nimiag Allahri aisa nenelamsil aghana,</div>
<div class="q2">wana mombolag nenep tangtop nimiag wana yorolamsil.”</div>
<div class="p">Ane sembe a'un mamun nimi pali nenel dalapmundi, a'un ni a'ero-a'ero, “Wana mombolag nenep tanun,” seneropne a'unag lekneamsileba ulamlulom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>A'undam nimi Allah sae mikipne umag wana mombolag nenel dalapmun andarina, eldi wali senelamle sum a'un paliag nembahilul.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>A'un sembe o'ona senelamsil ane sembe, a'undi wana ikin uro seneragtopne ni elag pobililamlulom.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Haing whi uro wali uro seneragto ulamlulom. Phia sikini nubunge a'un aisa nenehiropne nenekona, lebe aroba si yonge singari, “Tehinun,” aro elamsilori, kau alamlonge saog uro wamla. A'un aisa nenehiropne nenekori ero yabalamlari, “Kom nembahinun,” aro ulamla.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>A'undi Allahag sikne aro wana palilapmundi, khapto sekapmunneag agha phia sikini neneko wa'epto eplulom. A'un el uro wamlulom nena, tala-tala mog so'oag wamang nimi a'unkabo tangtop nimi taneko babe a'un seklelamlomne saog uro wana khapto seklelamang.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>El nimi niag wana yororo ni tarelamsilne poneko Allah wamlaba, a'un nen olog seklelapmun tanena, a'un o'obahilul. A'un Kristusap ma'ap taomneag agha a'un wepsiogti, “Nari imang wareroba ya'ag uropneag wa'ilulom,” aro yopsiog. Eldamne ponekori a'un mikip nenelamsileri, wana khaplamsileri, ikto sekililamsilul.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Mikipne elag wamlange ya'ag wamle paghabog wamlul. Sikne agha lebap.<span id="bookmarks11"></span></div>

<div class="s"><div id="s2">Komobanebag kipsiogha</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nari yubu ologha abene mome toro palilamnange Silwanus<span class="footnote selectable" id="F-0"><sup>a</sup></span> pere agha a'unag palilamna. El poneko sembe, “Nungkae sikne wamla,” aro seneraglamna. Allahri wana nunag yorolamsilne nene, “Sikne wamla,” aro wana mikip nenehirop yubu ene a'unag mome toro palilamna. Allahri wana nunag yororop yubu eneag wana khapto sekamlulom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Allahri wepsiog nimi as Babelag<span class="footnote selectable" id="F-1"><sup>b</sup></span> winip tangtop nimiri a'un kiplamsiang. Naba name Markusti babe a'un kiplamsil.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'unkabo tangtop nimi o'ona senehinneag agha a'un mamun togtog aro kibil dalamlulom. A'un Kristusap ma'ap tangtop nimi ni sembe, “Allahri wana aingnibahilul,” aro a'un sembe elag molbarelamsin.</div>
<div class="p">Abenda.<span id="bookmarks14"></span></div>
</div>
</body>
</html>
