<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yakobus i</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-22-JAS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-21-HEB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-21-HEB-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yakobus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;i&nbsp;&nbsp;</a></span>
  <span class="button"><a href='kkl-22-JAS-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-23-1PE-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Yakobus</span></div>
<div class="mt2"><span class="mt2">Ponekori Mome Toro Pibogne</span></div>
<div class="b"></div>
<div class="b"></div>
<div class="imt"><div id="imt1">El nenerop yubu palilamap</div></div>
<div class="ip">Yakobus ponekona, Yesus ilipsae taptopne nhon wamog. Maria kel enekori me nhon Yesus mangkaogti, amik Yesus ilipsae nhon Yakobus babe mangkaog. Yesusap Yakobusap maum nhon terekpa, Yesus nubu taogti, kalag tebaogti, kamag taog. Kamag taogpa, as soro kalurop as Yerusalem nimiri Kristusag wana paliro winip tangtop nimi sembe Yakobus poneko paia uhiropne nubunge taog. Kristusag wana palirop nimiri, “Tam nubunge karebaukap,” aro ulamekpa, Yakobus ponekori sop-sop wana heklamsiogti wenelamsiog. Eldi wenelamsiog yubu eneko nimiri ka'elamekti, el maiplamek <span class="bk">(Pogsiog Nang 15:13-21)</span>. Yakobusti nimi wenero ambarelamsiog yubu eneko, “Yahudi nimiri Kristusag wana palirop nimi wembahinep yubu mome toro pimnun,” sembaog.</div>
<div class="ip">Wene sembaogti, as Yerusalem wamog aghana, Roma nimiri tala-tala mog so'o saelbamsiekti, Yahudi nimi maikno talup lambahiek. Talup lambahiekpa, Yahudi nimiri Kristusag wana palilamek nimi maikno babe tala-tala taek. Sin Yahudi nimiri Kristusag wana palilamekti, tala-tala taek nimi sembe Yakobusti, “El taukang,” aro mome toro pibog. Sin Yahudi nimi tala-tala taek nimi sembe mome toro pibog aghana, yubu ene babe Kristusag wana palirop nimi ni sembe wana hekahinep yubu wamla. Yakobusti mome toro pibog yubu nene a'undi yubuag tipto mome toro palilamap.</div>
<div class="ip">Yakobusti nimi wana heksirop yubu enekoag tam nhon-nhon wenero pibog nena, saeagha orog nimi yepsinepne sembe, tup nimiri walia ulamnepne sembe, wali uro seneragnari yubu lemnepne sembe, Allahri seneropne sunsunum uro walia ulamnepne sembe, Kristusag wana palirop nimi mamun ma'ap tangtopne sembe wenero mome toro pibog. Tam nubunge nhon wenero pibog nena, seklenne seklelamnebag wana khapto ulamnepne sembe wenero mome toro pibog.</div>
<div class="iot">Yakobusti mome toro pibogha lomag wamlange</div>
<div class="io"><span class="bdit">1:1</span> - Yakobusti kipsiogha</div>
<div class="io"><span class="bdit">1:2-8</span> - Allahag wana palirop nimi wana hekahinepne sembe ambatsiogha</div>
<div class="io"><span class="bdit">1:9-11</span> - Saeagha orog nimiap, tup nimiap sembe ambatsiogha</div>
<div class="io"><span class="bdit">1:12-18</span> - Nimiri, “Malia uahane,” aro wana aluktopne sembe ambatsiogha</div>
<div class="io"><span class="bdit">1:19-27</span> - Allah yubu sunsunum uro ul piropneap, aori ka'eloropneap sembe ambatsiogha</div>
<div class="io"><span class="bdit">2:1-13</span> - “Nimi nhon paliag nenero, nhon umag nenero nenel dalamseng kom,” aro wenero ambatsiogha</div>
<div class="io"><span class="bdit">2:14-26</span> - Sik seneropne sunsunum uro ul piropne sembe ambatsiogha</div>
<div class="io"><span class="bdit">3:1-18</span> - Kristusag wana palirop nimiri yubu pamag agha lambanepne sembe ambatsiogha</div>
<div class="io"><span class="bdit">4:1—5:6</span> - Mog so'oag nimiri ul piropneap, Kristusag wana palirop nimiri ul piropneap sembe ambatsiogha</div>
<div class="io"><span class="bdit">5:7-20</span> - Eraruk urobag wana khapto Allahag wana paliro moloropne sembe ambatsiogha</div>
</div>
</body>
</html>
