<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yudas 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:6 </span><span class=\"fq\">phia uro ulamekti </span><span class=\"ft\">Phia mog so'oag wamangnena samenag Allahri “Nari arukna taukang,” aro sumbahiog. Wali sumbahiog aghana, Allahri iriktop yubu sindi phiro ulamekti, Allah yubu ingisaplobekneag agha Allah aisa nembaek. Ane sembe Allah ua urobag agha pelengkahiogpa, sindi mog so'oag nimi sembe “Allah yameap seneragnaap sunsunum uro sumbahiog” aro karongdi, nimi neplamsiang.</span></div>",
    "F-1": "<div class=\"footnote-p\"><span class=\"fr\">1:24-25 </span><span class=\"fq\">eba timbanebag agha taulbahilul </span><span class=\"ft\">Yubu nene agha seneragna phende kilbanep. Nhon nene, “Mali-malia uabeag,” aro yepsilul. Nhon nene, “Yesus lilobi agha a'eptabeag,” aro yepsilul.</span></div>",
    "F-2": "<div class=\"footnote-p\"><span class=\"fr\">1:24-25 </span><span class=\"ft\">Yesusag seneragtop nimi wameberi, mali-malia ulamobonge sembe Allahag lag phoro ambarebeba, Eldi tam wailag nembaleri, nu maghag a'elbamsiloa saogne nembamsilul (1 Yohanes 1:9 kembanep).</span></div>"
};

initFootnotes(footnotes);

});

// Chapters
var chapters = [ { start: 1, end: 1 }];
var hasIntro = true;
var baseRef  = "kkl-24-JUD-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-23-3JN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-24-JUD-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yudas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-25-REV-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-25-REV-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Yudasti Mome Toro Pibog Yubu</span></div>
<div class="b"></div>
<div class="b"></div>

<div class="s"><div id="s1">Yudasti Kipsiogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Na Yudas, Yakobus ilipsae wamnange ponekori mome ane palilamna. Allahri samenag Yesus webogti, nu mog so'oag nimi sembe “Talulamsimendi, saelbamsilulam,” aro poghogpa, El Yesusti arukna wamnari, mome nene palilamna. Allahri samenag “Talulamsimendi, saelbamsululam,” aro wepto poghogne poneko sembe Kristus alamap. Yesus Kristus arukna wamnari, mome nene toro palilamnangena, Nuni Allahri o'ona sembamsildi wepto yopsio nimi, Yesus Kristus nenekori paiamsil nimi sembe mome toro palilamna.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nuni Allahag a'un sembe molbarelamsinne, yareag sembamsileri, wana aingniro nenelamsileba, “A'un mamun nen ma'aro o'ona seneldalamlulom,” aro molbarelamsin.<span id="bookmarks2"></span></div>

<div class="s"><div id="s2">Yesus sembe sengkwanektop yubu ambatsirop nimiag tam ikinne pimnepne sembe lebogha</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Nangkabo nari “O'ona sembamsin nimi,” aro kiplamsin. Nari samenag seneraglamnori, “Nu mog so'oag nimiri malia ulamubunge agha Allahri a'unap nanap wepto talulamsilba, nunag uro yabionge sembe mome ane toro pipsisene,” senelamno. Senelamno aghana wenena na wanaag “A'un wembahisene,” senelamnange nenekori weplamnelba, mome aneag agha a'un wenero ambatsinuahin. Nuri samenag mali-malia ulamubunge agha Allahri nu sembe “Namabo taukang,” aro nu wepsiori, Eldi “Mog so'oag nimi taluro saelbamsululam,” aro weptopne Yesus poghogti, nu Yesusag seneragtop nimi talulamsil. Nu talulamsildi, “Namabori undo-undo unulamukang,” aro Yesus yubu sikne nene nu Elmabori saeag ya'ag uro piamsilba, sik senelamapti, yubu sikne nene yae paia ulamap. Nuri saeag piamsilba, wenero ambarelamsinnena, “Yubu sikne nene pelepto sik uro ambarelamsululom,” aro wenelamsin.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nuri “Uro yabilul,” senero wamna komag agha nimi nenne nu nusamag tane yogholtalaong. Sin nimi taneko sindi seneragna sik mali uro Allahri senenne sunsunum uro seneragtop kom nimi. Nu mog so'oag nimiri mali-malia uropne sembe Allah wana waliri wailag nembahinep aghana, sindi seneraglamangne, “Mali-malia ulamebeba, Allahri mo wailag nembahilul ane sembe, mali-malia ulamukap,” aro seneraglamang. Wene aro seneraglamangdi, tingkim-tangkoma sinag bobo walelamsilne sembe “Agto yaboho,” aro peret aro nimi wa'alaong. Wa'alaongdi Yesus Kristus nu Talulamsildi Saelbamsilne El nhonogdi mog so'oag nimi Saelbamsilne poneko wa'epto naglamang. Sin unulamang nimi tane sembe Allahri tam ikinne sinag pimnepne samenag Allah yubu mome toro piropneag mome toro pibek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ni ambatnuahinne nene a'un ni elwamlom aghana, ekon tamunag aro nen sap sarikto el nenelamsinun. Nu Saelba Uhiropne ponekori Israel nimi Mesir mog so'oag agha poa lambahiog aghana, sin wameka anabiag agha Allahri lelamogne sik senelamek kom nimina, kom nembahiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sin Israel nimi agha sik senelamek kom nimi kom nembahiogne saog uro, Allah arukna imagnang malaikat agha babe luknubahiog. Allahri samenag ni arukna malaikat sumbahiogti, “Saelbamlulom” aro sindi saeag awe pipsiog. Sindi saeag awe pipsiog aghana, sin anabiag agha malaikat arukna pogtopnena, phia uro ulamekti<span class="footnote selectable" id="F-0"><sup>a</sup></span>, sindi ua urobag laploa piekne sembe Allahri sin luknubahiog. Luknubahiogti, Allahri sin loptanep kom haing agha ya'ag kauplopsiogti, inibin sogmondo arobag pipsiogpa, wamang. Sin wamangag aneko sin sae haing kaupto piamsil paghabog wamikpa, “Ni tam porog uro karebanun,” aro yalamle sumeneko sinag tam ikinne pelengkalul.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tam ikinne pelengkahinepne sembe sunumna nen nhon wamla. Allahri nimi sumbahiog sumeneko, “Ela'angeap elkelap nong nhon sop nhon wamtukang,” aro kelabo nengabo sumbahiog. Wene aro sumbahiog aghana as kota Sodomap Gomoraap as kota peramag wamek nimiri Allahri senenne liagha irikna philamek. Sindi ulamekne sinag bobonge walelamsiogne sembe “Agto yaboho,” aro salik-malik uro kelabo, nengabo salelamsiekti, kabuniap-kabuniap, kelaboap-kelaboap kel nenge saog neneptangka waleltalamek. Sindi Allah yubu irikto philamekne sembe Allahri auk pog pelengero opsiogpa, nimi etneri sin opsiogne sembe el talamik tanena, “Allah yubu ingisaptop nimi sembe auk tebanep komneag seklero wamnebag pipsilul,” aro el uro senaraglamukang.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Sin samenag Allah yubu semban koma, “Undo unuhane,” aro seneragto ulamek saog uro, nu nusamag yogholtalaong nimi aneko lenda polan uro malamangdi, mali-malia ulobiagha sindam nimi nongag sembenga piptangkamloa saog ulamang. Sin lenda polan uro malamangdi, haing irop nimi aghana mog so'oag nimi Saelba Uhiropne poneko wa'epto naglamangdi, Eldi arukna imag wamangne babe santilipto mombolag nenelamang.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Allah arukna imag wamangne sembe san tilipto mombolag nenelamang aghana, Allah arukna malaikat sikindo nubunge Mikhael sol walinge malaikat ponekori phia sikini nubungeap yubu tam kareplamdekti, leldalamdekneag agha phia imag wamangne sembe Mikhael ponekori metmereng aro san tiliplamog kom. Allah arukna malaikat sikindo Mikhaelap phia sikini nubungeapti lel dalamdeknena,“Yahudi nimi nubunge Musa nong teptoba taluro tobukap,” aro uldalamdeka sembe babe Mikhael eldamneri phia sikini ponekoag san tilipna koma tam ikinne pelengero karepto lebog kom. Mikhaeldi phia sikini san tilipto waban koma eldi lebognena, “Nani Allahri wabaghelul,” seog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Undop aghana sin “Unuahabe,” aro wanaag seneragtop nimi tanekori mikipne ilirop komne sembe ekondi, san tiliplamsiang. Sin nimi tanekori ulamangnena, phamdi wanaag seneragtop komne saog uro ulamang. Seneragna koma ulamang aghana, sindi wanaag mo olog el uro wamangneag agha ulamangne neneri sindam nimi loba neneltalamang.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sinag uro yabinepne sembe “Yaghe” sukang. Sindi ul palamangne Kain ilipsae obogne neneko nelepto ul palamang. Sindi ulamangne, Bileam nenekori samenag Allah Elmabo luknuro orolena ambatsiogne saog uro sin nimi tanekori babe “Kal ma'al saelbahabe,” aro wana yeng uro malia ulamang. Samenag Korah nenekori “Allah yubu Musa pere agha ambatsionge ka'ebanun kom,” seogpa, Allahri Korah elkaboap opsiog saog uro sin nimi taneko babe Allahri opsilul.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Sin nimi taneko a'unap ma'aldalamlomne kembiag agha kikleka malinge saog wamla. A'un Yesusag wana saingnia seneragtop nimiri kwaneng nhon telamlomne nimi o'ona senehinneag agha kwaneng tareldalamlom. Kwaneng tareldalamlomneag, sindi a'unap ma'aldalamangdi, nimi tebatto yepsinep aghana, nimi yepsin koma ali semban koma sindam nimi agha seneraghal dalamangdi, aboap uro kwaneng telamang. Sin ua ulamangnena, toa polamlaba, nimiri mag telul sembanep aghana khaori toa pabiropba, mag telamla komne saog uro wamang. Sin nimi taneko kal agha yarengap telban kal aneko ultangtopne saog wamangdi, kal wana mauropne yingkirop li aghana kal wana maurop komne saog uro wamangdi, teptop nimi saog wamang.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Mag lautti nimi tihiniba saog uro ku'ulahepto yalamlari kamola makel alamla ane saog uro sin nimi tanekori ulamangne babe kamola maklamlari, alinge ulamang. Sin nimi taneko imprea tapto nhonag ikamna koma uropne saog wamangba, Allahri sin wamnebag inibin sirikag ya'ag wamnebag weamla.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Adamdi mangkahiogne lik-lik nimi likna saekne nenekoag agha Henokh likto yabiog. Henokh likto yabiogpa, Allahri yubu Henokh wanaag pibogne sunsunum uro Henokh nenekori nimi tanekoag uro yabinepne sembe samenag yubu ambatto pibog. Henokhti yubu lero pibognena,</div>
<div class="q top-spacing">“Kembamlulom, Nia Mangkina Saelba Uahiropne ponekoap Eldi arukna malaikat sol walinge teng-teng neap yaikti,<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>nimi ni sembe ‘Tam karebanun,’ aro yaukang.</div>
<div class="q">Nu Saelba Uahiropne ponekoap Eldi arukna imagnang malaikatap kulukulaikpa,</div>
<div class="q">mog so'oag nimiri Allahri senenne sembe karongdi,</div>
<div class="q">wana malingeag agha ulamang nimi ni wembahileri, tam karebalul.</div>
<div class="q">Sindi Allahri senenne semban koma malia ulamangneap, Nia Mangkina Saelba Uahiropne poneko san tilipto nimiri pamag agha lanaro sua'el lelamangneap</div>
<div class="q">nimiri whingag lag nembaleri, tam karebalul,”</div>
<div class="p">aro Henokhti undo uro yabinepne sembe yubu lero pibog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimi tanekori sop-sop paksua yabiro warop yubu lelamangdi, nimi orange sembe mali alamsiang. Sin ua ulamangnena sindi wanari “Uahabe” senenneag agha seneraglamangdi, yongeap malingeap agha ulamang. Nimi tanekori sindi yubu maiptangtopne agha lelamangdi, “Tup tananne nunag tatsiseng” aro nimi orangeag yubu lilim walinge agha nimiri wana toro lelamang.<span id="bookmarks16"></span></div>

<div class="s"><div id="s3">“Amik undo uro yabileba, undo-undo ulamlulom,” aro ambatsiogha (17-23)</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Aghana nangkabo, nari o'ona sembamsin nimi, a'un el uro wamlulomnena Allahri weptopne Yesus Kristus nu Taluro Saelbamsilne poneko Eldamneri wepto pogsiog nangdi ambatsiek yubu amik uro yabinepne sembe ekon taheng kom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sindi a'un samenag ambarelamsiekti, “Amik mog so'oag wamapne kom tanebag, nimi yaukangnena, a'undi Yesusag seneragtopne sembe pam kwerekto og sohirop nimi yaukang. Sin yaik nimi Allahri senenne semban koma sinba sindi wanari ‘Uahabe,’ aro seneragtopne sunsunum uro ulamukang.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Sin nimi tanekori ulamikneri nimi teleklamikti, a'un Yesusag seneragtop nimi wana nhon wamlomne agha a'epto nenelamsukang. Sin nimi tanekoag Allah Yame walinge wamsil kom aghana, seneragna koma sindi wanaag mo wamlange agha ulamang.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Aghana nangkabo, nari o'ona sembamsin nimi, a'un mamun yeptangto amoptangkapmundi, Yesus Allahri wepto poghogne ponekoag wana saingnia seneraglamlulom. A'undi Allahag molona mololapmundi, Allah Eldamne Yame Walingeri yubu a'undi wanaag piplenge sunsunum uro mololapmundi, Yesusag wana saingnia seneraglamlulom.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nuni Allahri nu o'ona sembamsilne sembe wanaag seneraglapmundi, yae piptangkamlulom. A'undi nang-nangkamlulomnena, “Allahri weptopne Yesus Kristus nu Saelbamsilne ponekori nu yareag senelamsildi, nu Elap nhon ya'ag kamag uro wamnebag pabahilul,” aro nang-nangkamlulom. Undo nang-nangkapmundi, Allahri nu o'ona senenneag agha yae piptangkamlulom.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>“Yubu nene sik to, kom to,” aro wana tai pailangkang tau pailangkang ulamang nimiag a'undi yareag agha ualulom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ora nimi sembe “Sindi malia ulamangne sembe aukti tehileag,” aro taluro toro lambitsiro ambarelamsululom. Nimi ora nimiri mali-malia along ulamangne sembe, “Sindi sa'a-sa'a salelamangne sindi loba nembahinep,” aro log sembamlulom. Ulamangne sembe logti, karong sembalulom aghana, sin sembe yareag senelamsimundi, ulamsululom.<span id="bookmarks23"></span></div>

<div class="s"><div id="s4">Allahag Moloro Omektop Yubu (24-25)</div></div><span id="bookmarks23"></span><a id="v24"></a>
<div class="p"><span class="v">24-25</span><span class="vsp">&nbsp;</span>Wene nu Allah omeklamaptina, El aghabog nu opsinebag agha taulba uahiropne omeklamap. Allahri a'un yae piamsileri, a'un eba timbanebag agha taulbahilul.<span class="footnote selectable" id="F-1"><sup>b</sup></span> Eldi wepto poghogne Yesus nu taluro saelbamsilne pere agha malinge nuri wanaag wamlange a'elbahileri<span class="footnote selectable" id="F-2"><sup>c</sup></span>, nu wana yeng nenlamsilul. Undo unualeri, nu poa Eldamne imang wareropne whingag nu sekitsileba, nimi nhondi babe a'unag tam pipsinep kom. Eldi wepto poghogne Yesus Kristus nu taluro saelbamsilne poneko pere agha wali nenelamsilne sembe, nuri Allah omekto lelamaptina, “Yum-yum samenag agha ot El aghabog imang yagne, nubu wali sirikne, mikip phelektopne, nia mangkina salehiropne wamlari, ya'ag uro wamlul,” aro omeklamap. Sikne aghabog lebap.</div>
<div class="p">Abenda.<span id="bookmarks24-25"></span></div>
</div>
</body>
</html>
