<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Markus 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-03-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MRK-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Markus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-03-MRK-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-LUK-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti sae tara malinge wali nembaogha</div></div>
<div class="r"><div id="r1">(Matius 12:9-14; <span class="reflink"><a href="kkl-04-LUK-006.html#v6">Lukas 6:6-11</a></span>)</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Olog wamekpa, Allah yubu lerop sum taogpa, Yesus nen Yahudi nimi poloro winirop ae Allah yubu lerop aeag wa'iog. Wa'iogpa, nimi nhon sae tara malinge ae lomag wamog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wamogpa sin ae lomag wamek nenneri, “Yesusag tam pipsebe,” aro Yesusti ulamogne keme nenelamek. Sin nimi tanekori seneraglamekti, “Tektek papto urop sum Sabat sum wamap aghana, Yesusti sumene nimi nene wali nembalul to, kom to?” aro Yesus kemelamek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Kemelamekpa, Yesusti sae tara malinge ponekoag yubu lelamogti, “Nangkae, nimi ni whingag ane sekalulam,” seog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Seogti, nimi ni wamekag ambarelamsiogti, “Wela sembalom? Allah yubu lero tek-tek papto urop sum Sabat sumeneko wamapnena, Musari samenag aruktop yubu mome tobogha sunsunum uro nimiri huanep? Nimiri walia uanep to, malia uanep to? Sabat sum wamapnena, nimi wali nembahinep to, nimi ya'ag opsinep to?” aro ambatsiog. Wene aro ambatsiog aghana, sin yubu koma wamek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Yubu koma wamekpa, Yesusti el wamogti, “Sae malinge poneko sembe o'ona senelamang kom,” sembaogti wanaag yonge waelbaog. Wanaag yonge waelbaogpa, wana mali sembaogti, ni wamekag kanero kembahiog. Kembahiogti, sae tara malinge ponekoag yubu lelamogti, “Sae nginikae,” seog. Seogpa, poneko sae nginikaogpa, sae wali taog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Wali taogpa, tibogaekti Farisinang taneko nimi poloro winirop aeag agha lambaek. Lambaekti, “Welaro Yesus obukap?” aro Galilea mog so'o saelba uropne Herodesti nimiap ma'ap taekti, “Yesus obukap,” aro yubu nikne lebek. Lelamekpa, Yesusap eldi yubu ka'ero neleptopnangap ko'oro piek.<span id="bookmarks6"></span></div>

<div class="s"><div id="s2">Yesusti nimi niktopne maikno wali nembahiogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Yesusap eldi yubu ka'ero neleptopnangap wamekag laplobi agha mag Galilea sin abolag piek. Piekpa, Galilea nimi maikno nimi teng-tengne Yesusag nelepto piek.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yesus amik nelepto piek nimina, as Yerusalem nimi babe, Yerusalem kanero mog so'o Yudea nimi babe yaek. Mag kwasag sip mog so'o Idumea nimi babe, mag Yordan kauro yale sip nimi babe, heng purukul pirobag sip as Tirusap as Sidonap kanero wamek nimi babe, nimi maikno teng-tengne yaek. Sin taneko yaekne, Yesusti ulamogne sembe ka'ebaekti, kemelaek.<span id="bookmarks8"></span> <a id="v9"></a><span class="v">9-10</span><span class="vsp">&nbsp;</span>Nimi maikno Yesusag kemelaekpa, Yesusti nimi maikno wali nenelamsiog. Wali nenelamsiogpa, naiktop nimi maikno tanekori, “Nu babe Yesus nongag saelbahabeba, wali nembahiso,” aro sendebel alamek. Ane sembe Yesusti eldi yubu ka'ero neleptopnangag ambarelamsiogti, “Nimi taneri na lingnilomniikagti, na mag alip toman pinunne sembe kabong nhon weamlulom,” seog.<span id="bookmarks9-10"></span> <a id="v11"></a><span class="v">11</span><span class="vsp">&nbsp;</span>Sendebel alamekpa, sin taneko wamek nimi anabiag agha phia yonge kulomag uahirop nimiri Yesus tibogaek tanena, Yesus whingag u amupto malangkalamek. Malingkina yubu haum aro lelamekti, “Anna Allah elme,” alamek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Undo lelamek aghana, phia yonge tanekori, “Yesus Allah Elme wamla,” aro lag phoro lelamekne sembe karongdi, Yesusti sikinag aruklamsiogti, “A'un yubu kom tahut! Na Yesus etne wamnange sembe leplulom kom!” aro arukahiog.<span id="bookmarks12"></span></div>

<div class="s"><div id="s3">Yesusti yubu ka'ero neleptopnang anabiag agha pogsiognang aobare wepsiogha</div></div>
<div class="r"><div id="r2">(Matius 10:1-4; <span class="reflink"><a href="kkl-04-LUK-006.html#v12">Lukas 6:12-16</a></span>)</div></div><span id="bookmarks12"></span><a id="v13"></a>
<div class="p"><span class="v">13-19</span><span class="vsp">&nbsp;</span>Yesus yim nhonag waelbaogti, eldi wanaag agha, “Nimi neneap neneap wali yopsinun,” sembaogne sunsunum uro yopsiogpa, nimi taneko el yaghag yaek. Yaekpa, nimi aobare wepsiogti, sekitsiog. Wepto sekitsiog nimina:</div>
<div class="li top-spacing">Simon, el si nhon Petrus aro Yesusti si engkaogne poneko webog.</div>
<div class="li">Zebedeus elmabo phende Yakobusap</div>
<div class="li2">ilipsae Yohanesap wepsiogti, yubu maikno mikip uro lelamdekne sembe, “Boanerges,” aro si engkahiog. Yahudi nimiri yubuagna, “Limang elmabo,” aro engkahiog.</div>
<div class="li">Andreasap</div>
<div class="li">Filipusap</div>
<div class="li">Bartolomeusap</div>
<div class="li">Matiusap</div>
<div class="li">Tomasap</div>
<div class="li">Alfeus elme Yakobusap</div>
<div class="li">Tadeusap wepsiog.</div>
<div class="li">Simon, eldi “Yahudi nimi mo seksebe,” aro ulamogne ponekoap</div>
<div class="li">Yudas Iskariotne Yesus aisanangag pankhebaogne ponekoap babe wepsiog.</div>
<div class="p">Wepsiogti ambarelamsiogti, “Nari a'un wepsin. A'un nanap ma'aro wapmundi, nikag wamukap. ‘A'undi phia yonge nimi kulomag agha yag lanalamsululom,’ aro a'undi saeag mikipne pimnun. Nari a'un sembe, ‘Phia yonge nimi kulomag agha yag lanalamsimundi, Allah yubu ambatto tongolamsululom,’ aro pogsinun,” seog.<span id="bookmarks13-19"></span></div>

<div class="s"><div id="s4">Nimiri, “Phia yonge sikini Beelzebul mikipne pere agha Yesusti phia yag lanalamsil,” seekne sembe Yesusti samoro ambatsiogha</div></div>
<div class="r"><div id="r3">(Matius 12:22-32; <span class="reflink"><a href="kkl-04-LUK-011.html#v14">Lukas 11:14-23</a></span>; <span class="reflink"><a href="kkl-04-LUK-012.html#v10">12:10</a></span>)</div></div><span id="bookmarks13-19"></span><a id="v20"></a>
<div class="p"><span class="v">20</span><span class="vsp">&nbsp;</span>Yim aneko laplobi agha Yesus aeag samoro piog. Aeag piogti wamoghag, nimi maikno, “Yesus kemel pukap,” aro yaek nimi along nen ae anekoag longolaek. Undo longolaekpa, Yesusap eldi yubu ka'ero neleptopnangapti yeplamsiek paghabog kwaneng ologha babe tenep kom wamog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yesusti ulamogne sembe nimiri lel palamekpa, Yesus ilipsabo taptopneap ilinap ka'ebaekti, “El nenek saelbal,” sembaek. Ane sembe ka'ebaekti, enero tol pukap aro Yesus yaghag yalamek.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Anam enel an komag, Musari samenag mome tobog yubu ambatsiropnang Yerusalema Yesus wamoghag kulukulaekti, lelamekti, “Phia sikini nubunge si Beelzebul nenekori el kulomag wa'iori, mikipne pibo andarina, phia yag lanalamsil,” seek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Seekpa, Yesusti sin Musari mome tobogne ambatsiropnang taneko yopsiogti, sunumna etpare pere agha ambarelamsiog. Ambarelamsiogti, “ ‘Phia sikini nubunge mikipne pere agha phia yag lanalamsil,’ alamlom. Undop agha, ‘Phia sikini nubunge Satanas nenekori nimi kulomag agha eldamne yag lanaptanep,’ alamlom, te?<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nimi nubungeri mog so'o nhon saelba ulamsisoba, mog so'o wamang nimiri pogto mal talamseng tanena, nimi nhonog umag khapto wamna koma a'eptangto loba taheng.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ae lom nhon nimi babe mamun aisa neneptangkamna tanena, khapto wali uro wamnep kom.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ane saog uro phia sikini nubunge Satanas nenekori eldamne aisa neneptangto elkabo yag lanalamsisoba, sin leya pehengpa, el mikip uro wamso komdi, timbaho. Aghana phia sikini nubunge Satanas nenekori eldamne aisa neneptangtop komdi, el mikip wamla.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Mikip wamla aghana, nari phia yag lanalamsinne sembe sunumna ambatsinun. Nimi mikipne ae nhonag ua ulamsoba, nimi etneri babe ae anekoag wa'ina nimi mikipne anekoringe aba taluro tomnep kom saog wamla. Ot yog nimi mikip phelektopne wamsori, ae ngainge mikipne neneko salero haing sae kaupnep taneogna, ae anekoag wa'ina ae ngainge tanekoringe aba taluro tomnep. Sunumna nenena, nari mikip phelektopneag agha phia yag lanalamsinne sembe a'un ambatsin,” seog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28-30</span><span class="vsp">&nbsp;</span>Wene aro lebogpa, Musari samenag mome tobogne ambatsiropnangdi, “Yesusti phia sikini nubungeri mikipneag agha ulamla,” seekne sembe, Yesusti nen tipto ambarelamsiogti, “Sikne agha nari ambatsineba, wali uro ka'ebalulom. Nia mangkina nimiri mali-malia uropneap nimiri san leropneap ni Allahri wailag nenero tam kom nembanep. Aghana nimi etneri Allah Eldamne Yame Walinge san lepseng tanena, Allahri tam nene orog nembalul kom. Nimi etneri Allah Yame Walinge sembe mali aro san lerop tanena, malia uropne neneko Allahri tam orog nemban koma tam ya'ag uropne wamlul,” seog.<span id="bookmarks28-30"></span></div>

<div class="s"><div id="s5">Yesus ilinap ilipsaboap sembe lebogha</div></div>
<div class="r"><div id="r4">(Matius 12:46-50; <span class="reflink"><a href="kkl-04-LUK-008.html#v19">Lukas 8:19-21</a></span>)</div></div><span id="bookmarks28-30"></span><a id="v31"></a>
<div class="p"><span class="v">31-32</span><span class="vsp">&nbsp;</span>Wene aro lebogpa, Yesus ilinap ilipsabo taptopneap yaek. Yaekag aneko nimi maikno Yesus peramag kanero pulaekti, longolamek ane sembe, ilinap ilipsaboap asag nangnangkamek. Nangnangkamekti nimi nhonag, “Yesus yobol wa'ilulam!” aro poghekpa, Yesus kanero pukamek nimi anekori tipto yubu lelamekti, “An aninap anipsaboap asag wamangdi, elangkeang,” seek.<span id="bookmarks31-32"></span></div><span id="bookmarks31-32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene seekpa, Yesusti samoro ambarelamsiogti, “ ‘An aninap anipsaboap,’ selom aghana, naninap naipsaboap ane etne?” seog.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Seogti, el peramag kanero pukamek nimi kemelamsiogti, yubu lelamogti, “Kembahilulom. Na nanin naipsabo wamloa saogne tane wamang.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Nimi etneri Allahri seneropne sunsunum uro ul palamle tanena, nimi eneko sembe ‘Naipsae, naipsa'el, nanin,’ senelamsindi, o'ona senelamsin,” seog.<span id="bookmarks35"></span></div>
</div>
</body>
</html>
