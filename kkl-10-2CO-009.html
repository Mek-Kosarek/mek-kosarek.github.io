<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-10-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-2CO-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='kkl-10-2CO-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Kristusag wana palirop nimi Yudea so'oag wamek nimi yepsinepne sembe ambatsiogha</div></div><a id="v1"></a>
<div class="m">
<div class="c-drop">9</div> <span class="v">1-2</span><span class="vsp">&nbsp;</span>Wene Allahri wepsirop kelmabo maboap yepsiropne sembe a'un wana yeng uro, “Yepsisebe,” senelamlomne na el wamna. A'un Akhaya so'oag wamlom nimiri hengkun samenneag babe, “Tatsisebe,” alamomne nari Makedonia so'oag nimiag tipto, “Wero wamang,” aro a'un omekto ambarelamsin. A'undi wana yeng uro, “Tatsisebe,” seomne ka'ebaongdi, Makedonia nimi maiknori babe nelepto, “Tatsisebe,” aro ulamang. Ane sembe mome enena, a'un ekon tan koma el wamlom sembamnari, mome ene toro palilamna.<span id="bookmarks1-2"></span> <a id="v3"></a><span class="v">3</span><span class="vsp">&nbsp;</span>Ot nungkabo a'unag poghol alamsin nena, nari a'un omeklamsin yubu nene kamola yubu saog taleagti, a'undi samenag, “Tatsisebe,” alamomne sunsunum uro, “Wero wamlulom,” aro nungkabo a'unag poghol alamsin.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sin anam pogsin komag Makedonia nimi nanap nhon a'unag yahabeba, a'un weamsom kom tanena, nari samenag wana khapto senenneag agha a'un omektop yubu lelamnonge sembe ali sembahane. A'un babe ali sembanep.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ane sembe seneraglamnori, na anam yan komag nungkabo samenag a'unag, “Yanepneog wamla,” sembamnari sinag, “Pululom,” aro wenero ambatsin. Yaikpa a'undi samenag, “Tatsukap,” aro salag pibomne neneko nu anam yan komag wero o'olamukang. “Aboap sembe mololamsiang,” sembamunagti wero wapmunneag agha a'undi, “Wana walinge agha tarelamsiap,” aro tatsinep.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Nari lelamnangena undo. So'oag wana togtoba ologha merop nimiri ologha yongoro anep. So'oag wana togtoba maikno merop nimiri maikno yongoro anep.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Wana awi uro tatsirop nimina Allahri o'ona senelamsil. Ane sembe a'un karong sapsabi tatsiseng kom. A'un nimi a'ero-a'ero, “Nene pogto tatsinun,” aro wanari opmundi, sunsunum uro sol mali semban koma tatsululom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Allah mikipneri a'un yepsinep andarina, nia mangkina wana yororo senehiropne a'unag selelep aro pongkanep. Selelep aro pongkaleba, ni sum nia mangkina uro yabalamlenge, a'unag teko uahinepne ni a'un saeag taleba, a'undi walia ulamnepne ni maikno tangto ul palamlulom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Tam nene sembe nimiri mome toro pibog nena,</div>
<div class="q top-spacing">“Saeagha orog nimiag tatsinepne yamoro tarelamsil.</div>
<div class="q2">Eldi wana porogne ya'ag uro wamle paghabog wamlul,”</div>
<div class="p">aro mome toro pibog.<span id="bookmarks9"></span></div><span id="bookmarks9"></span><a id="v10"></a>
<div class="m"><span class="v">10</span><span class="vsp">&nbsp;</span>Apna el aweag merop nimiri wana tognepneap nimiri kwaneng roti tenepneap tarelamsilne ponekori a'unag babe tatsilul. A'un tup nenero tarelamsilenge toman a'undi wana tognepne babe maubatsileri, a'undi wana porogneag agha ulapmunne babe nubu nembatsilul.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nia ni uro yabinebag tup nembahile andarina, pa'asea ni a'unag wamleba, wana walingeag agha tatsululom. A'undi nu pere agha wana walingeag agha tarelamsinepne sembe ora nimiri Allahag wana yororo kiplamukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>A'undi yepsiroba ul palamlomne enekona, Allahri wepsirop kelmabo meag teko ulamsilne tarelamsilom. Ot yeplamsilomne aghabog kom aghana, ul palamlomneag agha nimi maiknori Allahag wana yororo kiptopne babe siriro la'inilamla.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>A'undi lag phoro, “Kristusti ambatsiog yubu walinge salelamap,” aro lelamlom. Lelamlomne nene sunsunum uro yeplamsilomne pere agha sik uro keknel dalamla. Ane sembe a'undi yeplamsilomne sembe babe, sin Yudea so'oag wamang nimiap, nimi niap wana walingeag agha yepto tarelamsilomne sembe nimiri Allah si paliag nenelamukang.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Allahri wana yororo senelamsilne a'unag ua ulamsilba, ora nimiag siriro la'inilamla. Ora nimiag siriro la'imbanepne sembe, nimiri a'un sembe Allahag molbarelamsiik abeneko pere a'un yeng sirik senelamsukang.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Allahri nunag tatsiog nena, nimiri yubuag mo lemnep komne tatsiog. Eldi nunag tatsiogne sembe nuri wana elag yororo kiplamap.<span id="bookmarks15"></span></div>
</div>
</body>
</html>
