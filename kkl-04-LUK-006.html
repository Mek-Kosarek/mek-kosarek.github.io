<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "kkl-04-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-LUK-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-04-LUK-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-ACT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah yubu lero tek-tek papto urop sum nimiri uanepne sembe Yesusti o'oro tibin nembaogha</div></div>
<div class="r"><div id="r1">(Matius 12:1-8; <span class="reflink"><a href="kkl-03-MRK-002.html#v23">Markus 2:23-28</a></span>)</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Olog wameka, Yahudi nimiri tektek papto Allah yubu lerop sum Sabat sum taog. Sabat sumeneko Yesusap eldi yubu ka'ero neleptopnangap palamekti, kwaneng roti sumbaneba gandum awe wero meroba nubungeag ina palamek. Palamek abeneko pere, Yesus eldi yubu ka'ero neleptopnangdi gandum wana tagto lolobaekti saeri pebaghongkia teek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Saeri pebaghongkia teekne Farisi nimi nhon-nhondi ipsiekti, yubu lelamekti, “Musari samenag mome tobognena, Allah yubu lerop sumeneko awe tomnep kom aro mome tobog. Sa'a sembe a'undi Musari yubu nene ka'eban koma gandum wana nene tagto tobom?” aro haibahiek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene aro haibahiekpa, Yesusti samoro ambarelamsiogti, “Nunisag nubunge Daud poneko samen elkaboap kwaneng yo wamekti, Daudti uaogne sembe mome toropneag agha olog kemelamlom kom, te?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nunisag Daud elkaboap kwaneng yo wamekne sembe Daud poneko Allahri Mem Ae enekoag wa'iogpa, kwaneng roti Allah sembe pibekne taneko nimiri Daud ponekoag tarogpa tobog. Kwaneng roti neneko toro teogti, Daudti elkaboag tipto tatsiogpa teek. Kwaneng roti teekne tanekona, Musari samenag mome tobogne sunsunum uro, ‘Ot memnang Allah sembe pairopnangdi aghabog telamukang,’ seog,” aro samoro ambatsiog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene seogti, Yesusti nen tipto yubu lelamogti, “Nimiri Sabat sum uanepne neneko na imag agha mog so'oag nimi tahingeri salelamnari o'obanep,” aro ambatsiog.<span id="bookmarks5"></span></div>

<div class="s"><div id="s2">Yesusti sae tara malinge wali nembaogha</div></div>
<div class="r"><div id="r2">(Matius 12:9-14; <span class="reflink"><a href="kkl-03-MRK-003.html#v1">Markus 3:1-6</a></span>)</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Olog wamekpa, Allah yubu lerop sum taogpa, Yesus nen Yahudi nimi poloro winirop ae Allah yubu lerop aeag wa'iog. Wa'ina Allah yubu ambarelamsiogpa, nimi nhon sae sirik sae malinge ae lomag wamog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Wamogpa, Farisi nimiap Musari yubu amohirop nangap ae lom neneag wamek. Sin tanekori, “Yesusag tam pipsebe,” aro Yesusti ulamogne keme nenelamek. Sin Farisi nimi seneraglamekti, “Tektek papto urop sum Sabat sum wamap aghana, Yesusti sumene nimi nene wali nembalul to, kom to?” aro Yesus kemelamek.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ot Yesusti sindi seneraglamekne sembe el taog. Ane sembe Eldi nimi sae tara mali nimi enekoag yubu lelamogti, “Sekmendi nimi ni whingag ane sekelamlulam,” seog. Wene seogpa nimi eneko sekogti, whingag aneko sekel piog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sekel piogpa, Yesusti ambarelamsiogti, “A'unag olog haibahinun. Sabat sum wamapnena, Musari samenag aruktop yubu mome tobogha sunsunum uro nimiri huanep? Nimiri walia uanep to, malia uanep to? Sabat sumeneko tek-tek papto ulamapnena, nimi wali nembahinep to, nimi ya'ag opsinep to?” aro hairo ambatsiog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro ambatsiogti, Yesus ni kanero kembahiogti, Yesusti nimi sae tara mali nimi enekoag yubu lelamogti, “Sae nginikae,” seog. Seogpa, poneko sae nginikaogpa, sae wali taog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Aghana Musari yubu amohiropnangap Farisi nimi tanekoap, sin yo lelem uahiog. Yo uahiogpa, sindi “Yesusag huaukap?” aro yubu lel palamek.<span id="bookmarks11"></span></div>

<div class="s"><div id="s3">Yesusti nimi aobarenang wepto pogsiogha</div></div>
<div class="r"><div id="r3">(Matius 10:1-4; <span class="reflink"><a href="kkl-03-MRK-003.html#v13">Markus 3:13-19</a></span>)</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wameka ik nhon sum Yesus “Allahag molona molbanun,” aro yim kongtenag aneko yingkiog. Aneko yingkiogti Allahag molona mololamogha ae inipna nhon ningki taog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ae inipna nhon ningki mololamogha kwelekaogpa, Eldi yubu ka'ero neleptop nimi yopsiogti, sin wamekne anabiag agha ao bare nang wepsiog. Eldi ao bare wepsiog nang eneko sembe, “Nari wepto pogsiropnang wamukang,” aro sekitsiog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sin wepto pogsirop nangna sina,</div>
<div class="li top-spacing">Simon, Yesusti si Petrus aro engeropne ponekoap,</div>
<div class="li">Simon ilipsae Andreasap,</div>
<div class="li">Yakobusap,</div>
<div class="li">Yohanesap,</div>
<div class="li">Filipusap,</div>
<div class="li">Bartolomeusap,<span id="bookmarks14"></span></div><span id="bookmarks14"></span><a id="v15"></a>
<div class="li-vv"><span class="v">15</span><span class="vsp">&nbsp;</span>Matiusap,</div>
<div class="li">Tomasap,</div>
<div class="li">Alfius elme Yakobusap,</div>
<div class="li">Simon, el si nhon mo sekukap aro yin saleropne ponekoap,<span id="bookmarks15"></span></div><span id="bookmarks15"></span><a id="v16"></a>
<div class="li-vv"><span class="v">16</span><span class="vsp">&nbsp;</span>Yakobus elme Yudasapna</div>
<div class="li">Yudas, eldi amik sum Yesus pan khebaogne nenekoap</div>
<div class="p">Yesusti wepsiog.<span id="bookmarks16"></span></div>

<div class="s"><div id="s4">Yesusti yubu ambatto naiktop nimi maikno wali nenelamsiogha</div></div>
<div class="r"><div id="r4">(Matius 4:23-25)</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Yesus yim kongtenag anekoa sin wepsiog nangap kuluka yingkiekti, puluag aneko wamek. Aneko wamekpa, nimi maikno Yesusti yubu ka'ero neleplamek nimi wamekpa, nimi maikno as tala-tala Yudea mog so'oag wamek nimiap, as Yerusalema yingkirop nimiap babe wamek. Wamekpa, as soro kalurop as mag longorop mag nubunge abolag wamek as Tirusap as Sidonap nimi babe yalamekti wamek.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sin yalamek nena, “Yesusti yubu lelamlenge ka'ebabeba, nu nikna niklamapne wali nembahailul,” aro yalamek. Sinag phia yonge kulomag ulamsiog nimi babe yalamekpa, Yesusti wali nenelamsiog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yesusag mikipne ulamogne nenekori nimi wali nenelamsiog, ane sembe nimi ni tanekori, “Yesusag po'obaberi, wali wamukap,” aro ulamek.<span id="bookmarks19"></span></div>

<div class="s"><div id="s5">“Nimi nenne awi sembaikpa, nenne seklebaukang,” aro Yesusti ambatsiogha</div></div>
<div class="r"><div id="r5">(Matius 5:1-12)</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Yesusti eldi yubu ka'ero neleptop nimi kembahiogti, yubu lelamogti,</div>
<div class="q top-spacing">“A'un teko uahirop nimi Allahri a'un sembe yubu sia lero saelbamsilul,</div>
<div class="q2">ane sembe awi uro wali wamlulom.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>A'un wene kwaneng yo uro wamlom nimi amik mon og uro tero wamlulom,</div>
<div class="q2">ane sembe awi uro wali wamlulom.</div>
<div class="q">A'un wene engero wamlom nimi amik og soro wamlulom,</div>
<div class="q2">ane sembe awi uro wali wamlulom.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Na Imag agha mog so'oag nimi tahinge yubu ka'ero neleplamnelomne sembe,</div>
<div class="q">nimiri a'unag karong aro ulamsiik tanena</div>
<div class="q2">awi uro wali wamlulom.</div>
<div class="q">A'undi nanag neleplamnelomne sembe nimiri sin anabiag agha yag lambahiikti, san tiliplamsiikti, ‘An si mali,’ aro wa'eplamsiik tanena</div>
<div class="q2">awi uro wali wamlulom.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Samenag babe sikiniyabori Allah silimu yubu tiptop nimi tanekoag malia unulamsiek.</div>
<div class="q2">Ane sembe a'undi nari yubu ka'ero neleplamnelomne sembe nimiri a'unag babe malia ulamsiik sumeneko,</div>
<div class="q2">awi seneptamundi, ‘Nuringe kamna imag wamlange nubu uro tatsilul,’ aro yeng uro lolo'oplamlulom.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Aghana a'un wene tup uro wamlom nimi teko semban koma a'undi saeag wana yeng neneroba wamla,</div>
<div class="q2">ane sembe amik nen tomna koma seklero wamlulom.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>A'un wene kwaneng mon og uro tero wamlom nimi</div>
<div class="q2">amik kwaneng yo uro seklero wamlulom.</div>
<div class="q">A'un wene og soro si kerero wamlom nimi</div>
<div class="q2">amik a'un mantuk-tuka engero seklero wamlulom.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Nimi niri a'un sembe ot omektop yubu agha a'unag kiplamsiik tanena yae uptangkamlulom.</div>
<div class="q">Sindi a'un kiplamsiik nimina, samenag babe sikinisagyabori orolena lerop nimi omekto kiplamsiek.</div>
<div class="q">Orolena lerop nimi kiplamsiek nimina, ‘Allah silimu yubu tiptop nimi wamapti ambarelamsiap,’ aro ambarelamsiekpa,</div>
<div class="q2">sikinisagyabo tanekori sin orolena lerop nimi babe omeklamsiek.</div>
<div class="q3">Nimiri orolena lerop nimi omekto kiplamsiek aghana, Allahri undop nimi sembe ‘Nari yubu sikne ambarelamsiang kom,’ aro seklenne pelengerop.</div>
<div class="q">Ane sembe nimi niri a'un sembe ot omektop yubu agha kiplamsiik tanena,</div>
<div class="q2">Allahri a'unag babe seklenne pelengahileba, seklelamlulom,”</div>
<div class="p">aro Yesusti ambatsiog.<span id="bookmarks26"></span></div>

<div class="s"><div id="s6">“A'undi aisa nimi sembe o'ona senelamsululom,” aro Yesusti ambatsiogha</div></div>
<div class="r"><div id="r6">(Matius 5:38-48)</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro ambatsiogti, Yesusti nen tipto yubu lelamogti, “Aghana wene ane Nari yubu lelamnange ka'ebamnelom nimi ene, Nari yubu ene a'unag palilamna. A'undi aisa nimi sembe o'ona senero yeplamsimundi, a'unag karong senehirop nimiag walia ulamsululom.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nimiri a'unag ‘Seklebale,’ aro yo'olamsiikpa, sinag tangoro, ‘Wali wamlulom,’ aro ulamsululom. Nimiri a'unag yoaba ulamsiik nimi sembe Allahag, ‘Sin yepsululam,’ aro molona molbarelamsululom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nimiri abom tara sip opkele tanena, a'undi whing ebom agha, ‘Tara sip babe omneleba, lunuro omnun kom,’ aro ulamlulam. Nimiri anenge ag siliro pelengen ag pelepto tople tanena, ‘Ag nongagne babe toro aleag,’ aro irikaheng kom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nimi niri anag mololangkeikpa tatsululam. Nimiri anengeaba tolamik tanena, andi nen moloro toro aheng kom.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>A'undi, ‘Nimiri nanag wali uaneheng,’ senelamlomne sunsunum uro a'undina, nimi orangeag walia ulamsululom.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>A'undina, ‘Ot na sembe o'ona senehirop nimi aghabog samoro o'ona senelamsinun,’ aro ulapmun tanena, wali-walia kamna tatsineba a'unag loloro tahilul kom. Malia urop nimiri babe sindam nimi sembe o'ona senehirop nimi samoro o'ona senelamsiang.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>A'undina, ‘Ot nanag walia ulamneang nimi sembe walia ulamsinun,’ aro ulapmun tanena, wali-walia kamna tatsiroba a'unag loloro tahilul kom. Malia urop nimiri babe sindam nimi sembe walia uhirop nimiag samoro walia ulamsiang.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>A'undina, ‘Kal ma'al nimi eneri nari sae paliltoroba hae sap samoro tatneluldiog,’ aro tarelamsumun tanena, wali-walia kamna tatsiroba a'unag loloro tahilul kom. Nimi malia urop nimiri babe ora nimi malia urop nimiag, ‘Tarelangkenne nene ni lunuro nen tatnululam,’ aro sesog sembe tarelamsiang.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Aghana a'undi undo seneragna koma, a'un aisa nenehirop nimi o'ona senelamsimundi, sinag walia ulamsululom. Sin kwema wamsileba sindi a'unag, ‘Na kwema wamnelag yepnemenba, amik nen lumbahinun,’ aro mololamsiikpa a'undi, ‘Nen lunuro tatnelul to, kom to?’ aro seneragna koma tarelamsululom. Undo unulapmun tanena, a'undinge kamna tatsiroba nubunge a'unag loloro talul. Allah Paliag Sirik wamlange ponekona, yoaba urop nimiap, nimiri wanaag, ‘Wali tatnelam,’ semban koma urop nimiap babe, sin nimi palu ni phende abeneko Allahri walia ulamsil. Ane sembe Allahri walia ulamsil saog uro ulamsimun tanena, Allah El mabo taptopne wapmundi, sunsunum uro ulamlulom.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>A'uni Allah wana waliri yareag senero ulamsil saog uro a'undi babe nimi sembe yareag senehiro ulamsululom,” aro ambatsiog.<span id="bookmarks36"></span></div>

<div class="s"><div id="s7">“Nimiag tam pimna koma yareag senelamsilulom,” aro Yesusti ambatsiogha</div></div>
<div class="r"><div id="r7">(Matius 7:1-5)</div></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>A'undi ora nimi sembe tam karebi agha, ‘El mali nimiri malia ual,’ aro nimiag tam pipmun kom tanena, a'un sembe babe Allahri tam karebi agha, ‘Mali ual,’ aro tam pimna koma wamnep. Nimiri malia uaikpa, tam orog nembi agha wailag piplulom andarina, a'undi malia uamunne babe tam kom tanep.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>A'undi nimiag tatsimun tanena, Allahri babe a'unag tatsilul. Nubu uro sumbi agha a'un tatsileba toplulomnena, to'op-to'op agha liro siriro a'un ilag la'iniropne a'un sembe wea uropne tatsilul. A'undi nimiag sae sumbi agha tatsimunne sunsunum uro Allahri babe sae sumbi agha a'un babe tatsilul,” aro ambatsiog.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene aro ambatsiogti, Yesusti sunumna nhon tolpina ambatsiognena ane. “Haing uropne nhondi elkae haing uropne nhon salero poa pinep te? El poa palamna tanena sin ni phende abeneko selenga eba tinil pinep.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Nimi nhonna, ‘El tahane,’ aro ka'eamna tanena, anam el tan komag yubu amoropne phelekto paliag tanep kom. Ot ‘El tahane,’ senerop nimi eneko ni el tan taneogna, elag yubu amorop nimi saog talul.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Sa'a sembe a'un kabori haing kal a'esengkea ua ulamsilne, ‘Imnun,’ aro elamsilom aghana, a'undi haingag kal la'asi optenaba ulamsilne ilildalamlom kom?<span id="bookmarks41"></span> <a id="v42"></a><span class="v">42</span><span class="vsp">&nbsp;</span>A'undi a'un kaboag lelamlomdi, ‘Kal a'asengkea andi haingag wangkekelne toro la'imbitkenundi,’ alamlom aghana, a'undam nimiri haingag kal la'asi optenaba ulamsilne babe imnep kom. Undop agha welaro, ‘Andi haingag wangkekelne toro la'imbitkenun,’ aro lelamlom? A'undi nimi haing kunuhiro ulamlom! A'undam nimiri haingag samen kal la'asi optenaba ulamsilne toro la'iniptamundiogna, a'undi a'un kabori haingag kal a'asengkea ua ulamsilne tibin wali uro ipsimundi, toro la'inilamsululom,” aro ambatsiog.<span id="bookmarks42"></span></div>

<div class="s"><div id="s8">Kal yo'oap kal wanaap sembe yubu likipto sunumna ambatsiogha</div></div>
<div class="r"><div id="r8">(Matius 7:16-20; 12:33-35)</div></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Yesusti nen tipto ambarelamsiogti, “Kal wali uro pongorop kaldi kal wana malinge maurop kom. Ane saog uro kal iklerero pongorop kaldi wana walinge maurop kom.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Nimiri kal sembe eltanepnena, kal wana mauropne kembi agha, ‘Kal ene kal nene saogne wamla,’ aro eltanep. Nimiri ‘Kal ara wana to, anggur wana to, takto tenun,’ aro ulamlonga werengkel alog kalag agha takto tenep kom.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Nimi wana wali nimiri walinge aghabog siriro la'inilamlangeag agha walinge lero ulamlul. Nimi yo nimi yonge aghabog wanaag to'opto wamlangeag agha yoaba malinge lero ulamlul. Nimiri pamag agha lelamlangena, nimiri wanaag to'opto seneragnangeag agha yubu la'anero lelamla,” aro ambatsiog.<span id="bookmarks45"></span></div>

<div class="s"><div id="s9">Ae soropnang phende nhonna wana hektopneap, nhonna limituk uropneap sembe Yesusti ambatsiogha</div></div>
<div class="r"><div id="r9">(Matius 7:24-27)</div></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Yesusti tipto ambarelamsiogti, “Sa'a sembe a'undi nanag ‘Nuniong! Nu saelbamsilamne!’ aro ambarelamnelom pog, nari yubu sunsunum uro ulamlom kom?<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Nimi Nanag yalamleri, Nari yubu lelamnange ka'ero saelba ul palamle tanena, el welaro saog nimi wamlange sembe sunumna nhon ambatsinun.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Nimi nhon eldi, ‘Ae nhon sobanun,’ aro so'o walilamnari, so'o punag walil wa'ina kirik anekoag aeog pubu pairo sorop. Walil wa'ina soropba mag telamnari mag wenero ae eneko tupnep aghana, aeog so'oag walil wa'ina kirikag pairo sobanepne nenekori, ae eneko lebe aro tupnep kom.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Aghana nimi nhondi Nari yubu lelamnange ka'eban aghana, eldi salero ul palamle kom tanena, nimi eneko ot kirik yangkan koma salik-malik ae soropne saog wamla. Mag wenelamnari ae enekoag siplamna tanena, ae eneko tuplamnari, loba tanep,” aro ambatsiog.<span id="bookmarks49"></span></div>
</div>
</body>
</html>
