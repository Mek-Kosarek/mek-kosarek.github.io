<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Efesus 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">6:9 </span><span class=\"ft\">Samenag ul palameknena, nimi arukna tanekori kamna tomna koma yog nimiringe awe tolamek. Roma nimi nubunangdi yubu sia paibekne sunsunum uro, nimi arukna tanekona, nimi wamek. Nimi wamekpog, ora nimiri nimi arukna nene pham to, kam to nenelamsiloa saog uro sae kaupto kamna kapto torobag palilamsiekpa, “Nari awe tolamukang,” aro arukna nene kamna kapto tolamsiekti, sikini taek. Sikiniri arukna nene sembe, “Ya'ag obukap,” sembaho tanena, arukna neneko tebahoba, Roma nimi nubunangdi yubu sia paibekne sunsunum uro, nimi nhondi babe arukna neneko pelebanep kom. </span></div>"
};

initFootnotes(footnotes);

});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-10-EPH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-GAL-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-EPH-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Efesus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-11-PHP-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-PHP-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Meap nong nimiap sembe ambatsiogha</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Kelmabo me, a'un Saelba Uhiropne Kristusap ma'aldalamlom kelmabo me wamlom tanena, a'undi otsikne agha ulamlulom. Sikne ulamlulomnena, a'uni a'unindi yubu ka'eamsimundi, sunsunum uro ulamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Allahri samenag aruksirop yubu pibogneag agha, “Wali wamlulam,” aro salag lekto pibogha samnena, “A'uni a'unindi yubu ka'ero kiplamsimen tanena,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>wali uro wapmenba, an mog so'o eneag ua unne ko'o we uro pileba, wali wamlulam,” aro salag lekto pibog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Nangkabo, a'undi mabo wamangba, a'un sikini yabo wamlom tanena, a'un maboag wana yo nenehiropne agha wana alukto lero ulamsiseng kom. Ulamlulomnena a'un maboag amoro yubu kiki telekto nu Saelba Uhiropneri seneropneag agha ambatto wembamsululom.<span id="bookmarks4"></span></div>

<div class="s"><div id="s2">Nimi aruknaap sikin saelba uhiropnangap sembe ambatsiogha</div></div><span id="bookmarks4"></span><a id="v5"></a>
<div class="p"><span class="v">5-6</span><span class="vsp">&nbsp;</span>Nangkabo, a'un mog so'oag nimi arukna wamlom tanena, a'uni yabori, “Undo-undo ualulom,” aro aruksirop yubu ka'eamsululom. Sindi a'unag aruksirop yubu sunsunum uro ulapmunne, “Haingdi imneikti, wali sembanukang,” aro ulamseng kom. Sindi yubu ka'eamsimundi, awe tolapmun abeneko pere a'undi wanaag, “Kristus poneko sembe wanaag log uro kiplamnari, El sembe tolamnange saog uro Allahri senenne sunsunum uro ul palamnun,” aro nong ningkiri wanaag agha sol wali uro awe tolamlulom.<span id="bookmarks5-6"></span> <a id="v7"></a><span class="v">7-8</span><span class="vsp">&nbsp;</span>Awe tolapmunne abeneko pere, “Mog so'oag nimi sembe mo awe tolamna,” sembaheng kom. A'un el uro wamlomnena, “Nimi etneri walia ulamle tanena, nu Saelba Uhiropne ponekori, ‘Nimi eneko nimi arukna to, mo sektop nimi to,’ semban koma nimi enekori uropne sunsunum uro lumbaleri, kamna walinge tatsilul,” aro el wamlom. Ane sembe a'undina, “Imagneri na Saelba Uneropne poneko sembe tolamna,” senelapmundi wana walingeag agha awe tolamlulom.<span id="bookmarks7-8"></span></div><span id="bookmarks7-8"></span><a id="v9"></a>
<div class="p"><span class="v">9</span><span class="vsp">&nbsp;</span>Nangkabo, a'undi arukna wamangba, a'un sikini yabo wamlom tanena, a'undi arukna babe wana walingeag agha ulamsululom. A'un el uro wamlomnena, a'unap a'undi aruknaap sembe a'uni nhonogne Imagne ponekori a'un ni phende Saelbamsil. El ponekori, “Nimi ologne to, nubunge to,” semban koma nimi ni kemelamsil. Ane sembe, a'undi aruknaag solonne welopsiseng kom.<span class="footnote selectable" id="F-0"><sup>a</sup></span><span id="bookmarks9"></span></div>

<div class="s"><div id="s3">“Allahri tatsilneag agha nimi peleptangtoba enekto weamsut,” seogha</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Yubu komoptobag ambarelamsinnena, nu Saelba Uhiropne ponekoap ma'aldalamlomdi, el mikip phelektopneri a'unag mikip nenelamsilne pere agha mikip talamsut.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Phia sikini nenekori a'un “Opsinun,” aro ulamlaba a'undina, “Na omneleagti, khapto wamnun,” aro weamsut. Allahri a'un peleptangtoba mal tanne ni tarelamsilneag agha a'undam nangag enekapmun tanena, khapto sekapmundi weamlulom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nari lemnange nenena, nu mal talamapnena nong sop ipsinep nimi mog so'o eneag wamang nimiap mal talamap kom. Nu mal talamapnena, nimiri ipsinep kom phia yonge mog so'o alibag ua ulamangneap, mog so'o inibinne ul pirop nimi agha mog so'o saelba uhiroba anekoap, inibinne nubu neneroba anekoap, inibinne mikiba anekoap tanekori nu aisa nenelamsiangba, mal talamap.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ane sembe, Allahri a'un peleptangtoba mal tanne ni tarelamsilneag agha a'undam nangag enektoamlulom. Undo unulapmun andarina, phia yonge sikini nenekori a'un oro loba nembahinep sum uro yabileba, a'un khapto sekapmundi, tipto mal talapmundi, malinge wa'epto sekamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Abene agha, mal tarop nimiri wero uptangkamloa saog uro a'undi babe weamsut. Mal tarop nimiri uwoghag noptoba noplamloa saog uro Allah yubu sikne a'undam nangag uwoghag nobamlulom. A'undi ot wana porogne agha ulapmunne neneko a'undi seng eneklamlomne saog taleba, khapto sekamlulom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>A'undi yanagna, “Yubu walingeri nimi ma'abahinep yubu ambarel phinun,” aro yan wangana wero enekalulom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>A'un aisa malinge nenekori a'unag mal auk pog taktak arop mal phiklamsiloa saog uro ulamsil. A'undi Yesusag wana paliro seneraglamlomne salero pelebel talapmun andarina, auk pog taktak arop mal neneko wa'epto sarangalapmundi, khapto sekamlulom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>A'undi usoghag babe mal kaunguro timbaneba kalulapmunnena, “Yesusti nu taulbahiogti, pelepto taulbahilul,” senenne saelbapmundi, a'undi usoghag kalulamsut. Allah Yameri a'un mal taloa saog karog tareamsilne nene, Allah Yubu neneko saelbamlulom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nia mangkina uro yabiropne sembe Allah Yameri senenne a'un wanaag tarelamsilne pere agha sop-sop Allahag molona mololamlulom. “Allahag molona molbaukap,” aro sop-sop haing whi uro yae wapmundi, papna koma Allah Elmabo wepsirop nimi ni sembe sop-sop molona molbarelamsululom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Na sembe babe molona molbarelamnumun andarina, “Nari yubu lemnun,” aro si a'alamne abeneko pere Allahri yubu ambarelamnelenge sunsunum uro Allah Yubu Walinge punag tognoro wamog yubu neneko log kom uro lag phoro ambarelamsinun.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Allahri nanag, “Yubu walinge neneko ambarel phululam,” aro pogneogpa, yubu ambarelamsinne sembe nimiri na salero haing sae kaupto kop aeag tobongkimneong. Ane sembe, Allahag molona na sembe molbarelamnumun andarina, Allahri nanag, “Ambarel phululam,” seogne sunsunum uro log kom uro lag phoro ambarelamsinun.<span id="bookmarks20"></span></div>

<div class="s"><div id="s4">Komopto kipsirop yubu pibogha</div></div><span id="bookmarks20"></span><a id="v21"></a>
<div class="p"><span class="v">21-22</span><span class="vsp">&nbsp;</span>Nungkae wanaagne Tikhikus poneko a'unag pogholalamna. El poneko nu Saelbamsilneap ma'aptangtopne wamlari, sol wali wali uro nu Saelba Uhiropne sembe awe tolamla. Nari Tikhikus poneko a'unag pogholalamnangena, “Nu ni wamapne sembe a'un el nembahileri, a'undi wana sepsebek sihilul,” aro pogholalamna. Ane sembe, el poneko a'unag yaleri, na wamnangeap, sa'a-sa'a awe tolamnangeap a'unag ambatsilul.<span id="bookmarks21-22"></span></div><span id="bookmarks21-22"></span><a id="v23"></a>
<div class="p"><span class="v">23</span><span class="vsp">&nbsp;</span>Nangkabo, a'un Yesusag wana paliro sik senelamlomneag agha a'un-a'un o'ona seneldalapmundi, wana aingniro ma'aptangto wamlulom. Ma'aptangto ua unneap, o'ona senehinneap, sik senenneap ni abenekona, Nuni Allahap nu Saelbamsilne Yesus Kristusapti tarelamsirikneag agha a'unag tahiso aro a'un sembe molbarelamsin.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>A'un nu Saelbamsilne Yesus Kristusag o'ona senelamlomne nene kom tan koma wamle tanena, Allahri a'un niag wana yororo walia uahile sembamna.</div>
<div class="p">Abenda.<span id="bookmarks24"></span></div>
</div>
</body>
</html>
