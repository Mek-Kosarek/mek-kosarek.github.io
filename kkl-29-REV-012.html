<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">12:7 </span><span class=\"ft\">Eldi yubu poa tolongorop nang eneko sembe Yohanesti Yunani yubuag, “Imag nang malaikat” aro mome toro pibog. Paghae sel-seldi yubu poa tolongorop nang anekona, sikini Allah lilo urop nang paghae sel-sel sip tangtop malaikat sembe lebog.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-29-REV-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paghae sel-seldi, “Kelabo enekori me toro tenun,” aro ulamogha</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Tiwalengelamnoag agha imag lag taongena, amik uro yabinepne sembe kekneba, “Yaghe, mane agha uro yabil,” senen kekneba nhon lag tao. Kelabo nhondi el nongag enekamongena, heng agha nongag wangkamori, wal alibag sekamo. Eldi usoghag paliag tangtop nimiri kwiria elektoba elekamongena, imberea aobare aneko agha sunurop kwiria elekamo.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kel eneko memon wamoba, me mangaroanep peramdi, me mon telamonge og lelem ngolol alamo.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ngolol alamoba, imag kembi agha nimiri “Huro yabilul,” senenne kekneba nhon lag tao. Imag lag taongena, paghae sel-sel nubu sirikne, eldi konna uwong wamoba, eldi usogna saekpare wamoba, eldi pinu yagnena sa'obare wamo. Eldi usog saekpare tanekoagna, yubu sia lerop nang kwiria elekanepne saekpare, usog nhonag nhon, nhonag nhon elek-elek yabi amo.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Eldi amu eneko kepsengelamoana, ni imberea imag wamonge palu wilindi neneptangkamong aghana, palu phende imag ya'ag wamongpa, palu wilindipne lulubom agha paghae sel-sel nenekori wenero mog so'oag pelengelamsio. Paghae sel-sel eneko kelabo me maghan telamo kel eneko whingag wamongena, me aneko mangaltole abeneko, “Me aneko toro tenun,” aro wamo.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Kel enekori me nengabo me mangaro ao me enekori mog so'o ni abenekoag nimi sembe yubu sia lero saelbamsilul. Nimi nubungeri salerop kame tunguna mikipne, besi agha sunurop kame tunguna saelbom agha nimi saelbamsilul. Ane sembe me aneko kel eneko saeag agha Allahri pelepto kiliro tobori, Allahri “Me enekori nimi saelbamsilul,” aro el puka urobag aneko poa pio.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Unuaoba kel eneko merea lebori, pai aldesag pioag aneko Allahri el sembe weroba wamoag pio. Pioag aneko el yae piamlulnena hengkun wilindiap wal no'opbareap ane yae piamlul.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kel eneko pai aldesag pio ana, anam pin komag, imag mal taoba talamang. Allah arukna malaikat sikindo Mikhaelap, Allah arukna malaikat Mikhael umag wamongneap sindi, “Paghae sel-sel aneko luknubaukap,” aro mal talamang. Paghae sel-sel aneko babe, imag nang eldi yubu poa tolongorop nang<span class="footnote selectable" id="F-0"><sup>a</sup></span> aneko babe sindi, “Mikhael ilipsaboap luknubahukap,” aro mal talamong.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Mal talamong aghana Mikhaelap ilipsabo Allah arukna malaikat walingeap, sindi paghae sel-sel aneko ilipsaboap oro luknubahiong. Oro luknubahiongdi, paghae sel-sel anekoap, ilipsabo anekoap imag agha oro yagsiong.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Paghae sel-sel nubu paghae eneko oro tobogto yag lambahiong! Paghae sel-sel nenekona, yum-yum samenag wamog paghae, eldi nimi ni mog so'oag nimi haing kunuhiro “Orolena sik sembaukang,” aro ulamsiogti, ulamsilne wamla. El phia yonge sikini nubunge si Satanas engeropne wamla. Elap eldi yubu poa tolongorop nangap oro luknubahiongdi, imag agha mog so'oag tobogto pelengelahiong.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Neneko uro yabioba, ka'elamnoag agha yubu nubu uro imag agha lelamonge ka'ebano. Ka'elamnoba,</div>
<div class="q top-spacing">“Phia sikini nenekori nungkabo Yesusag wana palirop nimi sembe</div>
<div class="q2">‘Malia ulamang,’ aro Nuni Allah whingag sop-sop san tiliptop yubu loloro teba'en nenelamsio.</div>
<div class="q">Aghana, wenena Allahri phia sikini neneko tobogto pelengkao.</div>
<div class="q">Ane sembe, wene ko'o eneogna Allahri Elmabo toro pipsinep ko'o wamla!</div>
<div class="q2">Wenena, Allahri el mikipneag agha nia mangkina saelbamsilne lag tal.</div>
<div class="q">Nuni Allahri el samenag salag lero pibogne sunsunum uro</div>
<div class="q2">Eldi wepto poghogne Kristus poneko sembe</div>
<div class="q">El saeag mikipne pibogpa, wene lag tal.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Nuni Allahri Pham Domba Me el saeag mikiba pibogne obekpa, eneng lambaoba tebaog.</div>
<div class="q2">Tebaog aghana, eldi eneng lambaogne neneag agha</div>
<div class="q">Nungkabo Yesusag wana palirop nimi tanekori</div>
<div class="q2">el lolorop yubu lero pibogne phia sikini neneko luknubaong.</div>
<div class="q">Nungkabo tanekori sik uro yabiropne sembe lag phoro lelamangneag agha</div>
<div class="q2">san tilipto leropne phia sikini neneko oro luknubaong.</div>
<div class="q">Sindi sindam nimi sembe wana seneragtan koma</div>
<div class="q2">‘Omneik babe khapto wamnun,’ aro ulamong.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ane sembe, a'un ni Allah imag ua urobag wamlomne, wana yeng uro wamlulom.</div>
<div class="q2">Aghana phia sikini aneko mog so'oag kulukul aori,</div>
<div class="q2">eldamne sembe el wamlangena ko'o weag uro wamnep komdi, eldi wanaag yo nubunge wamla.</div>
<div class="q">Ane sembe, a'un mog so'oag ua urop neap,</div>
<div class="q2">mag laut longorop mag nubunge ua urop neap,</div>
<div class="q2">eldi wana yo senenneag agha a'un maiknoro seklebalulom,”</div>
<div class="p">alamoa ka'ebano.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Paghae sel-sel anekori, “Na mog so'oag pelengelaneang,” aro el taori, kel nengabo me mangkao kel eneko, “Omnun,” aro neleplamo.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Aghana kel enekoag nubu winang abeao ol phende elag tarongba, kel eneko Allahri el mo'obanep wea urobag, “Pai aldesag sip walero pilul,” aro tarong. Ol phende elag tarongba, Allahri el mo'obanebag pioba, paghae sel-sel anekori kel eneko opnep koma urobag hengkun wilindiap wal no'opbareap wamo.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Undo wamoba, paghae sel-sel anekori, “Kel eneko magti niknibaleba tebalul,” aro mag nubu uro yabirop mag momagto pho aro kel enekoag sip ebo.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kel enekoag sip ebo aghana, mog so'o sia'aro lelamlo saog ulamori, paghae sel-sel nenekori mag momagto phoaro ebonge neneko mog so'o selengaag timbao. Ane sembe mog so'o anekori kel eneko yebongeag agha magti obo kom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ane sembe paghae sel-sel anekori kel enekoag yo sembao. Kel enekoag yo sembaori, pina lebori, kel enekori nimi sisa nimi ol pihio. Kel enekori nimi sisa nimina, Allahri aruktop yubu leropne saelba ul pirop nimiri Yesusag, “Sikne agha lelamog,” aro seneragtop nimi wamangba, paghae sel-sel nenekori sin ol pihio.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ol pihiori, paghae sel-sel eneko mag laut longoropne abolag sekamo.<span id="bookmarks18"></span></div>
</div>
</body>
</html>
