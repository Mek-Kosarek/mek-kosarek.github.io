<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11:18 </span><span class=\"fq\">we kom </span><span class=\"ft\">Kilometer wilindi saog wamog.</span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='kkl-06-JHN-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Lazarus poneko mali taogha</div></div><a id="v1"></a>
<div class="m">
<div class="c-drop">11</div> <span class="v">1</span><span class="vsp">&nbsp;</span>Nimi naiktopne nhon sina Lazarus as Betaniange wamog. Eldo'elabo Mariaap Martaap babe as enekoag kelabo wamdekti, elap nhon wamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Maria kel enena, nu Saelba Uhiropne Yesusti yanag mag song walinge likto eldi hong agha luptop kel wamog. Maria kel eneko ilipsae Lazarus naikna salero mabog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Naikna salero mabogpa, eldo'elabo abenekori Yesusag yubu palilamdekti, “Nai, nu Saelbamsilamne. El talulam nena, andi o'ona senelamlamne poneko naiklamla,” aro nimi pogtekpa, Yesus ambarel piog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ambarogpa Yesusti ka'ebaogti, “Naikna neneri el tebanepne sembe salelamla kom. Naikna elag ulamla andarina, nimiri Allah paliag uropne kiplamukang. Uro yabalamlenge toman, ‘Allah Elme babe paliag uropne kiplamukang,’ aro naikna salelamla,” seog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5-6</span><span class="vsp">&nbsp;</span>Yesusti Martaap, ilipsa'el Mariaap, Lazarus ponekoap o'ona sembahiog. Lazarus naiklamogne sembe yubu ka'ebaogti, o'ona senelamsiogne agha ta'ap seogti, el wamoghag aneko nen ik phende wamog.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>Undo wamogha eldi yubu ka'ero neleptop nimiag yubu lelamogti, “Nu nen samoro Yudea so'oag pukap,” seog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene seogpa, eldi yubu ka'ero neleptop nimi tanekori Yesusag samoro yubu lelamekti, “Nai, yubu amohinne nubunge wamlamne. Weneog Yahudi nimi nubu nangdi anokoa an, ‘Kirikti opkukap,’ aro uagheong. Apna wene an nen samoro anoko sip pululam te?” aro wene seek.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene seekpa Yesusti sinag samoro, “Ae kweleklamlari, tibin warea ulamlange neneko tibin mo sembe heng ko'o aobare ulamla. Nimi nhon ae tibin mog so'o eneag wareropne toman yabalamla tanena, nimi eneko tibin uro ililamlari, yabiropne toman puri tikto phukul ingkirop kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Aghana nimi inipnag yabirop tanena, tibin aneko elag urop kom ane sembe, puri tikto phukul ingkirop,” aro ambatsiog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene aro ambatsiogne Yesusti nen tipto lelamogti, “Nungkae wanaagne Lazarus poneko maamla aghana, na pineri el kamol pinun,” seog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seogpa, eldi yubu ka'ero neleptop nang tanekori Yesusag, “Nai, nu Saelbamsilamne, el malamla pagha tanena, el wali talul tiog,” seek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yesusti sinag, “Lazarus maamla,” seog nena, Lazarus tebaogne sembe likipto lebog aghana, eldi yubu ka'ero neleptop nimiri sembaek nena, “Lazarus kwahingdi malamlange sembe lepla,” sembaek.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene aro lebekpa, Yesusti tibin nenero ambarelamsiogti, “Lazarusna ya'ag tebao.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>El tebaoa anekoag na wamno komne a'un yepsinepne wamla. A'un yepsinep ane sembe, na awi wamnel nena, elag piberi, a'undi nanag sikne aro wana pimnepne sembe awi ulamnel. Ot wene a'unap nanap elag pukap,” aro ambatsiog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene aro ambatsiogpa, Tomas si nhon Didimus ponekori elkabo sin Yesusti yubu ka'ero neleptop nang wamek nimi tanekoag ambarelamsiogti, “Nu babe pibe andarina, elap nhon tebaukap,” seog.<span id="bookmarks16"></span></div>

<div class="s"><div id="s2">Yesusti teptop nimi kamag nenehiropneap, kamag unne tatsiropneap sembe ambatsiogha</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Yesus aneko piogpa, nimiri elag, “Lazarus tebaoba, kirik lomag pail wa'ionga ik tom sum wamap,” seekpa Yesusti ka'ebaog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>As Betania aneko anabi as Yerusalem anabiag ina aneko we kom.<span class="footnote selectable" id="F-0"><sup>a</sup></span> Ina we komdina,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>sikinipsae Lazarus tebaogne sembe Yahudi nimi maiknori Martaap Mariaap o'ona paibatto aro yingkina wamek.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Martari ka'elamogpa, “Yesus yalamla,” seeka ka'ebaogti, Marta lambom agha, “Yesusap haiptanunam,” aro piog aghana, Maria aeag wamog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Martari Yesusag yubu lelamogti, “Nai nu Saelbamsilamne, an ane wamsombana, naipsae tebaonge sik uro tebaho kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Aghana na el wamnangena, wene ane babe sa'a-sa'a Allahag molona molbamenba, anag tatkelul,” seog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene seogpa, kel enekoag Yesusti yubu lelamogti, “Anipsae nen kamag talul,” seog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Yesusti wene seogpa, Marta kel enekori samoro, “Komoptop sum Allahri nimi teptop nimi kamag nenelamsile sum eneko naipsae babe kamag nembalulne na el wamna,” seog.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene seogpa, Yesusti Marta kel enekoag, “Nana nimi kamag uro unne tatsiropneap, nimi teptop nimi kamag nenehiropneap wamna. Nanag sikne aro wana palirop nimi tebalea babe, el nen kamag wamlul.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nimi etneri nanag sikne aro wana palilamleri, kamag wamle nimi ni taneko ya'ag tebaukang kom. Lemnange ene sik senelamlam to, kom to?” aro haibaog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro haibaogpa, Marta kel enekori, “Nai nu Saelbamsilamne, sikne leplam semban. Samenag agha nari seneraglamnonge, ‘An Kristus Allah Elme Allahri wepto pogkeogpa, an mog so'oag yingkiropne wamlam,’ aro seneraglamna,” seog.<span id="bookmarks27"></span></div>

<div class="s"><div id="s3">Yesus hail mag pelengero engkaogha</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene seogti, Marta saombaogti, ilipsa'el Maria enel pina yubu aoag kurukto ambarelamogti, “Nuni nimi amolamsilne poneko tane wamlari, an sembe haibaghel,” aro ambarog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene aro ambarogne Maria kel enekori ka'ebaogti, men phea sekom agha Yesusag piog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Yesus anam asag wa'al ingkiamna kom aghana, elna Martaap haiptarekag aneko wamogpa, Maria elag piog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Maria ae lomag wamoghag aneko Yahudi nimi babe Maria sembe o'ona paibatto aro yingkina aeag wamek. Aeag wamek nimi taneko Maria lambom agha men phea lanaloghogha ibek. Ibekti sembaek nena, “Maria kirik lomag ilipsae teptoba pail wa'iongag aneko engel pil,” sembaekti sin babe nelepto piek.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Maria kel eneko Yesus wamoghag aneko piogti, el wamogha ibogti, Maria kel eneko Yesus yanag yabu sanukto pulingkiog. Eldi yanag pulingkina yubu lelamogti, “Nai nu Saelbamsilamne, an ane wamsombana, naipsae tebaonge sik uro tebaho kom,” aro wene seog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Yesusti kemelamogpa, Maria engelamogpa, Yahudi nimi yaek nimi taneko babe engelameka ipsiogti, Yesus lulpulukto wana pot-porolamog.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Yesusti yubu lelamogti, “El tala sip wirikil piom?” seog.</div>
<div class="p">Wene seogpa sindina, “Nai nu Saelbamsilamne, ane yamendi kembalulam,” seek.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene seekpa, Yesus hail mag pelengero engelamog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Ane sembe Yahudi nimi tanekori lelamekti, “El o'ona nubu sirik senelamlange kembamun,” alamek.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Aghana Yahudi nimi nenneri yubu lelamekti, “El haing uropne haing kwelekao. Undop pagha tanena, el nenekori nimi eneko, ‘Tebalul kom,’ aro wali nembanep kom te?” alamek.<span id="bookmarks37"></span></div>

<div class="s"><div id="s4">Yesusti Lazarus kamag nembaogha</div></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Wene alamekpa, Yesus nen lulpulukto yabiog abeneko pere kirik lomag nimi teptoba pail wa'iekag aneko piog. Nimi teptoba selenga lomag pail wa'ina ina siramag kirik nubungeri marukamekag aneko Yesus piog.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Yesus piogti, yubu lelamogti, “Ina siramag maruktop kirik ene toro kolbitlulom,” seog.</div>
<div class="p">Wene seogpa, mali taogne poneko eldo'el Marta kel enekori, “Nai nu Saelbamsilamne, wene selam aghana, el wirikil pionga ik tom sum wamaptina, wene teptoba poloro song tao,” seog.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Wene seogpa, Yesusti Marta kel enekoag yubu lelamogti, “Nari anag yubu ambatkenongena, ‘Nanag sikne aro wana palilamnemen tanena, Allah paliag uropne kiptoba iplulam,’ seno kom te?” aro Yesusti wene seog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Wene seog ane sembe, kirik ina siramag maruktop kirik eneko toro ko'ol piek. Toro ko'ol piekpa, Yesusti imag tiwalengkia yubu lelamogti, “Nari yubu ka'ebanelamne sembe, ‘Naba Naniong walinge,’ aro kiplangken.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Na el wamnangena, nari mololangkenne sop-sop ka'elamnelam aghana, sin tane longoro sekang nimi el taheng. Andi na sik uro pogneogne sembe el taikti, sik senelamukang aro lemna,” aro Allahag yubu lebog.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Wene aro lebogti, Yesusti yubu mikip uro yubu lelamogti, “Lazarus lamba yae,” aro yobog.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Wene aro yobogpa, tebaog nimi eneko whingag marukaek ag maruktoba wamogpa, yan saeag, usoghag kelepsirop ag agha keleptoba lamba yaog. Keleptoba lamba yaogpa, Yesusti nimi wamek nimi maikno tanekoag yubu lelamogti, “Yan sae, whingag keleptoba tane lobarekitmunba, wali lamba pilul,” seog.<span id="bookmarks44"></span></div>

<div class="s"><div id="s5">Nimiri, “Yesus obukap,” aro saekag lebeka</div></div>
<div class="r"><div id="r1">(<span class="reflink"><a href="kkl-03-MAT-026.html#v1">Matius 26:1-5</a></span>; <span class="reflink"><a href="kkl-04-MRK-014.html#v1">Markus 14:1-2</a></span>; <span class="reflink"><a href="kkl-05-LUK-022.html#v1">Lukas 22:1-2</a></span>)</div></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Yahudi nimi Maria sembe o'ona paibatto aro yaek nimi maikno tanekori Yesusti uaogne sembe ibekti, Yesusag sikne aro seneraglamek.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Aghana sin nimi nhon-nhondi yubu poa lebekti, Yesusti uaogne sembe Farisi nimiag ambarel pihiek.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Ambarel pihiek yubu ka'ebaekne sembe, Farisi nimiap, memnang Allah sembe palirop nang sikini yaboap tanekori Yahudi nimi sembe yubu tam kareptop nang Mahkamah Agama poloro wimbahiek. Wimbahiekti yubu lelamekti, “Nimi neneri Allah mikibari uanepne kekneba ulamla. Ulamlange nene sembe nuri huroba ulamnep?<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Eldi undo ulamlange nene nuri liamsebe tanena, nimi niri elag sikne aro wana paiamnep saog wamla. Undop pagha tanena, Roma nimi sale-sale paiamsiang nimi yingkina lebikti, nuri Memag aneko kwerekto pabalamikti, nu Yahudi nimi loba nembahukang,” aro wene seek.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Wene seekpa, sin wamek nimi nhon sina Kayafas hengkun enekoag memnang Allah sembe palirop nang sikini nubunge wamog. Kayafas ponekori sinag yubu ambarelamsiogti, “A'un ekon uro wamlom.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>A'undi seneraglamlom kom nena, nu Yahudi nimi sisa ni loba tananne nene mali aghana, nimi ni sembe nimi nhon tebale tanena, a'un sembe wali,” aro ambatsiog.<span id="bookmarks50"></span></div><span id="bookmarks50"></span><a id="v51"></a>
<div class="p"><span class="v">51</span><span class="vsp">&nbsp;</span>Kayafasti wene seog nena, eldi wana mori seneraghi agha lebog kom. Aghana hengkun nenekoag el memnang Allah sembe palirop nang sikini nubunge wamogne agha, Yesus Yahudi nimi sembe tebanepne Allahri yubu silimu tipto lebog.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Yesus tebanepne Yahudi nimi sembe aghabog kom aghana, Allah Elmabo tala-tala nenep tang-tang yabiekne ni nikag wimbahinepne sembe tebanepne sembe lebog.<span id="bookmarks52"></span> <a id="v53"></a><span class="v">53</span><span class="vsp">&nbsp;</span>Ane sembe sum eneko sin nubu nang tanekori alniro, “Yesus obukap,” aro saekag lebekti, seneragto ulamek.<span id="bookmarks53"></span> <a id="v54"></a><span class="v">54</span><span class="vsp">&nbsp;</span>Ane sembe Yesus Yahudi nimi whingag agha lag uro yabalamog kom aghana, Yudea so'o laplobi agha pai aldes peramag so'oag piog. Anekoa as soro kalurop as nhon sina Efraim eldi yubu ka'ero neleptop nangap ua ulamek.<span id="bookmarks54"></span></div><span id="bookmarks54"></span><a id="v55"></a>
<div class="p"><span class="v">55</span><span class="vsp">&nbsp;</span>Pina wamekpa, Yahudi nimiri ik nubu sum Paskah seneragto ul palamekne peram taog. Paskah sum anam uro yabin komag as paiag ubu paiamek as nimi maikno, “Allah omeklamukapti, malinge nanag wamlange yagnun,” aro as Yerusalem walelamek.<span id="bookmarks55"></span> <a id="v56"></a><span class="v">56</span><span class="vsp">&nbsp;</span>Yesus ero wameka Allahri Mem Ae aramag aneko longoro sekamekti, sin mamun yubu lelamekti, “Andi welaro sembalam? Nuri ik nubu sum tero ulamebenge ene Yesus poneko wa'alalul to, kom to,” aro hail dalamek.<span id="bookmarks56"></span></div><span id="bookmarks56"></span><a id="v57"></a>
<div class="p"><span class="v">57</span><span class="vsp">&nbsp;</span>Sindi wene alamek aghana, anamag memnang Allah sembe palirop nang sikini yaboap, Farisi nimiapti arukto ambarelamsiekti, “Yesus wamlea ipmun tanena, ambatsimunba saelbaukap,” aro ambatsiekpa, aneko wamek.<span id="bookmarks57"></span></div>
</div>
</body>
</html>
