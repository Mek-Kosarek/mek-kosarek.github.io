<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Efesus 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-12-EPH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-11-GAL-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-12-EPH-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Efesus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-12-EPH-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-13-PHP-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Wana seneragna nhonog uro wamukap,” aro ambatsiogha</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Nangkabo! Nanap nu Saelba Uhiropne ponekoap ma'al dalamnamne sembe haing sae kaupto kop aeag tobongkimneong. Ni yubu ambatsinne nene kilbi agha, nari a'un wenelamsin nena, Allahri a'un yopsiori, “Nari mabori undo unulamukang,” senenne sunsunum uro ul palamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>A'undi ni ul palapmunne, sop-sop wana mombolag nenel dalapmundi, nimiag win-win aropne ulamsululom. Nimiri a'unag malinge ulamikpa, wana pail angkalapmundi, malinge paip tan koma o'ona senel dalamlulom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Allah Yame Walingeri nu wana aingniro ma'alamsildi, nu wana nhon seneragtop nimi nenelamsil. Allah Yameri nu ma'alamsil ane sembe a'undi, “A'ep tabeag,” aro wali uro yae up tangkamlulom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yame nhonog wamlari, nu ma'asinne agha nong nhonog nembahiog. Eldi a'un yopsiogne sunsunum uro, “Nu amik wali wamukap,” aro tiro nang-nangaro seneraglamapne babe nhonog wamla.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nu Saelba Uhiropne ot nhonog wamla. Nuri elag sikne aro wana palilamapne, seneragna nhonog. Nu Kristusap ma'ap tangkamapne sembe maghag pelengehinne saelba ulamapne anena nikne, nhonog wamla.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nuni Allah ot nhonog wamlari, nu nhin saelbamsildi, ni pere agha awe tolamlari, niag ua ulamla.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nu a'ero-a'ero wamap nimi ni sembe Kristusti, “Tatsinun,” senelamlange sunsunum uro nunag wana yorobahinneag agha tarelamsil.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Tarelamsilne nene sembe, anamag mome toro pairop yubu nhon wamlange ane.</div>
<div class="q top-spacing">“El alikin sirikag walelamogti, elap mal tarop nimi agha</div>
<div class="q2">nimi sae haing kaupsirop nimi menangaro poa waelbahiogti,</div>
<div class="q">mog so'oag nimiag wali-walia tarelamsiog,”</div>
<div class="p">aro mome toro pibog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>“El waelbaog,” aro mome toro pibog tanena, anam waelban komag samen el mog so'o eneag kulukul aogti wamog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>El kulukul aogne poneko, el babe imag paliag alikin sirikag waelbaog. Undo waelbaogne nenekona, “Ni to'opto liro pimnun,” aro imag paliag waelbaog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>El mori, “Nimiag tatsinun,” senelamlari tarelamsilneag agha, nenne eldi wepto pogsirop nimi nenelamsildi, nenne Allah yubu silimu tiptop nimi nenelamsil. Nenne Allah yubu walinge pabiro ambatsirop nimi nenelamsildi, nenne eldi elmabo paia uhirop nimi nenelamsildi, nenne nimi amohirop nimi nenelamsil.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Eldi nimiag, “Awe tolamlulam,” aro undo tarelamsil andarina, nu elmori wepsirop nimiri wero yebel dalameberi, nu Kristus nongag tangtop nimi taneko noro mikip taukap.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Eldi nunag tatsiropne sunsunum uro awe tolamebe paghabog, nu niri Allah Elme ponekoag wana paliro elap nimi pali wamapne pere agha, wana seneragna nhonog uro taukap. Nu Kristusti nongag wamap nimiag ni to'opto palilamsilne sunsunum uro, “Wana whi uro wamsebe,” aro wana seneragna nhonog uro wamukap.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wana whi uro wamebe tanena, olog mabo limituk uro orolenange sik senelamang saog uro yog nimiri yubu mo ka'ero saelbamukap kom. Orolenange nimiri ambarelamsiang yubu sik senero neleptopne anena, khao pho alamlari, tara sip yomol pang, tara sip yomol pang ulamla saog uro orolena yubu nelepto ka'elamang. Undo nelepto ka'elamang nena, mag kula'eptobari nimi kiliro opsiloa saog uro orolena yubu neneri ina selepne toman poa palamsiang. Aghana nu wana whi uro wamebe tanena, nimiri sindam nimi wana seneragtopneag agha, “Haing kumbahineri, yubu ambatsinenge nelepto ka'ebanukang,” aro ambatsiik yubu neneko saelban koma nen nelepto sik sembamukap kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Orolenange nelepto saelbamukap kom aghana, ot o'ona senehinneag agha yubu sikne mo salero lelamukap. Yubu sikne mo salero lelameberi, nia mangkina ul palamebengeag agha nuri usog Kristus ponekoap ma'ap tangto wana khaptangkamukap.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Elap ma'ap tangto el nongag tangtop nimi wamap. Nimi nongag yo'o kopkobap, yo'o luluagneap ni wali uro tiptangkamlari, usogap nhon tiptangkamla taneogna, nimi nong mikip talamlari nolamla. Nangkabo, a'un Kristus nongag tangtop nimi wamlom nena, eldi awe tarelamsilne sunsunum uro yepto o'ona senel dalamebe tanena, el nong nolamloa saog uro elag agha nubu talamukap.<span id="bookmarks16"></span></div>

<div class="s"><div id="s2">“Samen ul piropne lilobi agha wendogne ul palamlulom,” aro ambatsiogha</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>El nongag tangtop nimi wamap ane sembe, nu Saelba Ulamsilne ponekoap ma'ap tangto wamapneag agha nari ambatnuahinne nene sikne aro ambatnuahin. A'undi samen Allah ekon nimiri loba seneragtopneag agha ul palamangne saog uro ulamlum aghana, nen undo unulamlulom kom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sindi seneragna inibin wamsilba, wanaag ka'ebanep kom saog ane sembe, sin ekondi, Allahri kamag nenehinne sinag tahinepne neneko a'el dalamang.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Wanaag ali sembanep komdi, sindi wanaag bobo walelamsilba, “Agto yaboho,” senenne og neleplamangdi, aboapti kelabo nengabo salik-malik teklol dalamang.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Aghana a'unna, Kristus el tangtop nimiri undo unuanep kom.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>A'un sik uro el sembe ka'ebaomdi saelbaom te? Yesusti yubu ka'ebaomdi, elap ma'ap taomneag agha a'un amoro Yesusti yubu sikne sunsunum uro ambatsiong te?<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Sik uro a'un amoro ambarelamsiong nena, “A'undi samen, ‘Uahane,’ senenne nenekori a'un haing ubahiogti, ina malingeag poa palamsiogpa, a'undi wana loba nenelamsiog. A'un samen wamlumneap, samen ul palamlumneap kwiripto wail ibare agha liplulom,” aro ambatsiong.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sindi babe a'unag, “Lipmunba a'undi wanaag seneragnange Allah Yameri wendog nembahilul,” aro ambarelamsiong.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nimi wendogne nembamsil nena, elba eldi, “Nimi wendogne sumbahineba, wana porogneap, sikne Nari seneropne sunsunum uropneap mo sol wali uro ulamukang,” aro Allahri nimi wendogne nembamsil. “A'undi samen ul palamlumne kwiripto liapmunba, nimi wendogne nembamsilne sunsunum uropne agha a'un nongag wangaro ul palamsut,” aro amoro ambatsiong.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Undop pagha tanena, nu nhin Kristusti nong nhonoghag nembahiog nimi wamap ane sembe, a'un nhin orolenange lilobi agha, yubu sikne aghabog a'un mamun lel dalapmundi, ul dalamlulom.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>A'un wana yo senelapmunneag agha, malinge uaheng kom. Ik nhon sum wana yo sembamun tanena, heng anam purukan komag sumene agha wana yo senenne neneko lalilamlulom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Wana yo senenne lalilapmun tanena, phia sikini neneko a'un nusamag wa'inebag kolo tatlulom kom.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nimi haoghaba tohiropne wamle tanena, haogha toro ulamlenge neneko liplul. Nen haoghaba toplul kom aghana, eldi walinge agha sol wali uro saeri awe tolamle andarina, nimi kwema ulamsile nimi taneko yepto tarelamsilul.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>A'un a'unkaboap yubu lelapmun tanena, loba nenehirop yubu a'undi pamag agha lepseng kom. A'un wana walingeag agha nimi eka'uk uropne kemelamsimundi, wana mikip nenelamsimundi, sunsunum urop yubuag agha a'unkaboag lelamlulom. Undo lelapmunne pere agha ka'elamik nimi wali taukang.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>A'undi yubu lelapmunneri Allah Eldamne Yame Walingeri wana ikin neneropne lepseng kom. Allahri Eldamne Yame Walinge nunag palilamsilneag agha, “Naringe,” senenne kekneba pipsioba, El Yame nunag ya'ag wamle paghabog komopnag sum nu sae lopto taulbahilulne lag talul.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>A'undi wanaag yonge meso punguropne to, nimiag wana yo senehinne to, nimiag wahinne to, a'undi wanaag ulamsile tanena lipsululom. Nimiag yubu maikno haum aro wahinneap, san tilipsinneap, nimiag yo nenehinneap ni lipsululom.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Undopne liapmundi, a'un mamun wana walingeag agha yebel dalapmundi, a'un mamun o'ona senel dalamlulom. A'undi samen malia ulamlum, aghana wene a'un Kristusap ma'al dalamlomne sembe Allahri a'unag wana yorolamsildi, opsin koma tam kom nembaog. Ane saog uro a'un mamun wana yorol dalapmunneag agha a'un mamun tam paip tan koma walia ulamsimundi ulamlulom.<span id="bookmarks32"></span></div>
</div>
</body>
</html>
