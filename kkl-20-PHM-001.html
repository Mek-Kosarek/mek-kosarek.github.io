<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Filemon 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 1 }];
var hasIntro = true;
var baseRef  = "kkl-20-PHM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-19-TIT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-20-PHM-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Filemon&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-21-HEB-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-21-HEB-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Filemon</span></div>
<div class="mt2"><span class="mt2">Sembe</span></div>
<div class="mt2"><span class="mt2">Paulusti Mome Toro Pibogne</span></div>
<div class="b"></div>
<div class="b"></div>

<div class="s"><div id="s1">Paulusti Filemonag kipto mome toro pibogha</div></div><a id="v1"></a>
<div class="m">
<div class="c-drop">1</div> <span class="v">1-2</span><span class="vsp">&nbsp;</span>Nangkabo! Na Paulusti mome neneag agha a'un kiplamsin. Na Paulusti nimiag ambarelamsin nena, Allahri wepto poghogne Kristus Yesus poneko sembe yubu ambarelamsin aghana, nimiri karongdi na sae kaupto kop aeag paiamneangba, mome nene a'un sembe palilamna. Nanap nungkae Yesusag sikne aro wana paliropne Timotiusap wamnamdi kiplamsinam. A'un kiplamsinam nimina, an Filemon sembe, “Nu babe awe nikne torop nimi wamap,” aro wanaagne wamlamba kiplangkenam. Allah elmabo andi aeag winil dalamang nimi babe kiplamsinam. Apna Yesusag sikne aro wana palirop kel Apfia sembe “Nunipsa'el,” aro kiplamnam. Nungkae Arkhipus sembe, “Awe nikne wel tongolamapba, aisa nenep tangtop nangdi nu malia ulamsiangba, nik nimi wamap,” aro kiplamnam.<span id="bookmarks1-2"></span> <a id="v3"></a><span class="v">3</span><span class="vsp">&nbsp;</span>“Nuni Allahap, nu Saelba Uhiropne Yesus Kristusap abenekori wana anag yororo walia ulangkirikpa, wana aingniro wamlulam,” senelamnamdi an sembe molbarelangkenam.<span id="bookmarks3"></span></div>

<div class="s"><div id="s2">Allah omekaogha</div></div><span id="bookmarks3"></span><a id="v4"></a>
<div class="p"><span class="v">4-5</span><span class="vsp">&nbsp;</span>Nari an sembe ka'ebanoba, andi nu Saelba Uhiropne Yesus ponekoag sikne aro wana palilamlamdi, Allah eldamneri weptop mabo o'ona senero yeplamsilamne sembe ka'ebano. Ane sembe Allahag mololamnange abeneko pere andi ulamlamne sembe seneragto, “Naba naniong, wali uro yeplamlamba ulamla,” aro Nuni Allah kipto omeklamna.<span id="bookmarks4-5"></span> <a id="v6"></a><span class="v">6</span><span class="vsp">&nbsp;</span>Nari an sembe Allahag molona molbarelangken nena, “Yesus Kristus ponekoap ma'ap tangtopneag agha nunag wali-walia ulamsilne sembe ni el talulam. El talapmenba, Allahri an yeplangkele andarina, el talapmenne pere agha Yesusag wana palilamlamne sembe tibin uro nimiag yubu ambarelamsululam,” aro an sembe Allahag molbarelangken.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Filemon naba nangkae. Andi Allah eldamneri weptop mabo ni o'ona senelamsilamdi, yeplamsilamne neneri Allah elmabo maikno wana mikip nenelamsilam. O'ona senero yeplamsilamne nene yubu ka'ebanori, wana awi yeng maikno uaneoba, nari babe ul panne mikip nembaneo.<span id="bookmarks7"></span></div>

<div class="s"><div id="s3">Paulusti Filemonag, “An arukna Onesimus waban koma topsom,” aro molbaogha</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ane sembe, na Yesus Kristusti wepto pogneogne wamnari sang-sanga, “Andi undo unuanepneog wamlaba ualulam,” aro yubu mikip uro anag ambatkenep.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>“Undo ualulam,” senep aghana, o'ona senehinne pere agha nari anag molona agha Onesimus sembe mololangken. Na Paulus wene sabal wamna aghana, Yesus Kristus poneko sembe awe toro ulamnaba, nimiri na salero sae kaupto kop aeag tobongkimneongba wamna.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Na sae kaupto kop aeag wamnoag anea Onesimus ponekori Yesusag sikne aro wana palilamoba, Onesimus ili saog tano. Ili saog tano ane sembe, wene nari name Onesimus sembe molona nhon mololangken.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Samenag el andi ae lomag awe toropne arukna sol malinge wamoba, el sembe teba'en senelamom. Samenag undo wamo agha wenena, wana wendogneag agha ulamlange neneri na sembe babe, an sembe babe wali yepsinep.<span id="bookmarks11"></span> <a id="v12"></a><span class="v">12-14</span><span class="vsp">&nbsp;</span>El poneko nari anag sae lipsene kom senelamna. Na Yesus yubu walinge ambatsinne sembe wene kop aeag tobongkiamneong aeag wamna. Undo wamnari, “Nangkae Filemon wamsenemeri yepnoho,” senelamnange agha, “Onesimus poneko nangkae Filemon lunumna wamla,” senelamna. Undo senelamna aghana, anam andi saekag lemna komag nari yubu karebanep kom. Na wana yeng nena anba andi, “Uanun,” senenne agha undo tanep. Nari anag, “Unualulam,” senun kom. Ane sembe el nimi na wanaag sirikne neneko anag samoro pogholaneba, “Andi ae lomag awe toplul to, nen nanag pogholalulam to,” aro anba, andi uamenne.<span id="bookmarks12-14"></span></div><span id="bookmarks12-14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene abene Onesimus anap a'eptangto wamdom. Aghana, nari seneraglamnange undo. El samenag anag agha kolop tangto pionge Allahri libo. Onesimus pio aghana, anag samoro yaleba, a'un ya'ag ma'ap tangto wamturom. Ane sembe, “Samenag kolop taromne nene Allahri libo,” senelamna.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Onesimus poneko samenag andi arukna wamo aghana, samoro yale sum eneko andi arukna aghabog sembanep kom saog wamlaba, eldi Yesusag wana palilamlange sembe, “Naba nangkae walinge wanaagne,” sembalulam. Elna na Paulus sembe wanaag sirikne wamla aghana, an sembe walinge phelektopne wamla. Wene el wamlangena, an yepkerop nimi aghabog kom aghana, eldi Yesusag wana paliropne sembe anipsae taptopne wamloa saog wamla.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nangkae, andi na sembe, “Nu Yesusag wana palirop nimiri awe nikne tolamnam,” sembamnelam tanena, Onesimus nen anag samoro yaleba, na salero tomnohom saog uro, Onesimus yaleba toplulam.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Eldi anag malia uaori, andinge sae kareploroba wamo agha laploa yao tanena, eldi kamna samoro tatkenepne ni ane nanag timbalul.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Andinge kamna el sa'oag kareploroba tatkenepne wamla tanena, “Nari lumbanun,” aro na Paulusti saeri mome ane anag palilamna. “Nari lumbanun,” aro salag palilangken aghana, nari yubu pere agha samenag Yesusag sikne aro wana palilamomdi, wene babe elag seneraglamlamdi, an nong ningki nanag tanepne sembe, “Hae tatnululam,” senun kom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ane sembe, nu Saelba Uhiropneap ma'al dalamapne toman agha nu naro naipsae nenel dalamap. Nu Kristusap ma'ap tangto wamapne sembe andi wana nanag yorolamnel tanena, na yepto wana yeng nembanululam. “Onesimus yaleba, omna koma wali uro toplulam,” aro mololangken.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nari mome ane palilamnange nene, “Nari wanaag babe kembaleri ualul tiog,” sembamnari palilamna. Apna na el wamnangena, “Na molbaghen komne babe, nen phelekto walinge aghabog ualulam,” sembamna.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Nene sembe undo pimnarina, na kop aeag wamnange sembe, nangkabo a'undi molona Allahag mololamlulom. Allahag mololapmun andarina, eldi wana nanag yorolamnelne toman agha na sae lopto anag payanelul. “Na sae lopto andi aeag poa yanele sum eneko anag yanun,” senelamnari nang-nangaro tilamna. Ane sembe andi aeag na sembe ae lom nhon kolbamlulam.<span id="bookmarks22"></span></div>

<div class="s"><div id="s4">Mome komoptobag kipsiogha</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Nungkae Epafras ponekona, el Kristus Yesusap ma'ap tangto wamlange sembe nimiri el kop aeag tobongkibongpa, nanap nikag wamnam. Eldi babe anag, “Nangkae,” aro kiplangkel.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nanap awe nikne tolamap nimina, Markusap, Aristarkhusap, Demasap, Lukasapti babe an kiplangkeap.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nari a'un sembe molbarelamsin nena, “Yesus Kristus nu Saelba Uhiropne ponekori wana a'unag yorolamsileba, a'un wana nong ningkiap paiamsilul,” aro elag molbarelamsin.</div>
<div class="p">Abenda.<span id="bookmarks25"></span></div>
</div>
</body>
</html>
