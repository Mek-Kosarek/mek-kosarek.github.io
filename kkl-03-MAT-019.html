<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">19:12 </span><span class=\"ft\">Samenag Allah yubu salero ul pirop kom nimiri sin arukna nenehirop nengabo nhon-nhonag, “Nari kelabo kelmaboap o'oro yae paiamsileri, kelabo taneko saelbahileag,” aro lop tolamsiek.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='kkl-03-MAT-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nengabo kelabo lip tangtopne sembe Yesusti yubu lebogha</div></div>
<div class="r"><div id="r1">(<span class="reflink"><a href="kkl-04-MRK-010.html#v1">Markus 10:1-12</a></span>; <span class="reflink"><a href="kkl-05-LUK-016.html#v18">Lukas 16:18</a></span>)</div></div><a id="v1"></a>
<div class="m">
<div class="c-drop">19</div> <span class="v">1</span><span class="vsp">&nbsp;</span>Yesusti ni yubu aneko ambatsiogti, el Galilea anekoa laplobi agha mag Yordan kauro Yudea piog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nimi maiknori longoro elag neleplamekpa, anekoa nimi maikno naikna wamsiogne wali nenelamsiog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Farisi nimi nhon-nhon, “Yesus mibukap,” aro yaekti hailamekti, “Nengabo nhondi kel toamna agha, eldi wanaag, ‘Nari kel karong,’ seneropne wamnep. Musari aruksirop yubu sunsunum uro ela'angeri eldi kel limnep nena, tam sa'a-sa'a wamnepneag agha kel eneko hae limnep te?” aro haibaek.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene aro haibaekpa, Yesusti samoro, “Yubu nhon wamlangena, yum-yum samenag Allahri nimi sunulamsiogti, ‘Nengaboap kelaboap sumbahiog,’ aro mome toro pairopne wamla. Mome nene kemelamlom kom te?<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Apna nen mome nhonagna, ‘Ane sembe nengabori sikini sikinin laplobi agha, ela'angeap elkelap ma'ap tarikneag agha sin nong nhon sop nhon nenep tangtop,’ seog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ane sembe sin abeneko nong phende kom, aghana nong nhonog nenep tangtop. Allahri ela'angeap elkelap abeneko agha nong nhonog nenero ma'abahiog, ane sembe nimi nhondi babe ela'angeap elkelap a'ep taheng kom,” aro Yesusti ambatsiog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene aro ambatsiogpa, Farisi nimi tanekori Yesusag hailamekti, “Wene aro leplam. Aghana Musari aruksirop yubu sunsunum uro, nengabo nhondi, ‘Nari kel limnun,’ senelamleri mome nhon, ‘Nari kel ene limna,’ aro mome toro pairopne, ‘Kel enekoag tatleri liplul,’ aro Musari arukahiog. Wene aro lebogpa andi, ‘A'ep taheng kom,’ selam tanena, sa'a sembe Musari sinag undo arukahiog?” aro haibaek.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro haibaekpa, Yesusti samoro, “Mog so'oag nimi sumbahiogpa, alniro wamek sumag agha undo wamog kom. Ot a'un mog so'oag nimi usog mikipti, Allahri seneropne saelbanep kom nimi wamlom ane sembe, Musari a'unag, ‘Ela'angeri undo ualeri, elkel limnep,’ seog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Wene seog aghana, nari wene a'unag yubu ambarelamsin nena, nengabo nhondi kelabo tomnep. Kel eneko yog nengaboap walep tangtopne orog aghana, ela'ange nenekori kel eneko liropti, wendogne tol torop tanena, toropne ponekori ora nimiri kelabo haogha tohiropne ulamla,” aro Yesusti ambatsiog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro ambatsiogpa, eldi yubu ka'ero neleptop nang tanekori yubu lelamekti, “Elkelap ela'angeap wamnepne undop pagha tanena, kelabo tomna koma wamnepne agha wali,” seek.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene seekpa Yesusti, “Undop yubuna nimi niri ka'ero saelbanep kom. Ot Allahri, ‘Nimi eneri saelbalul,’ aro tatsile nimiri agha yubu nene salero ulamnep.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nimi nenne ilindi lop orogha mangkahiekpa, kelaboap nikag mamnep komdi, kelabo topsinep kom. Nimi nenne, mog so'oag nimiri, ‘Kelaboap maplul kom,’ aro nimiri lop tohiropba, kelabo tohirop kom.<span class="footnote selectable" id="F-0"><sup>a</sup></span> Nimi nenne sindam nimiri, ‘Kelabo topsin koma wamebe andarina, Imagne nu saelba uhiropne ponekoringe awe tolamukap,’ aro kelabo tohirop kom. Nari ambarelamsin yubu nene nimi etneri salero ul pinep tanena, saelba ul palamle,” aro Yesusti ambatsiog.<span id="bookmarks12"></span></div>

<div class="s"><div id="s2">Yesusti me ologne kipsiogha</div></div>
<div class="r"><div id="r2">(<span class="reflink"><a href="kkl-04-MRK-010.html#v13">Markus 10:13-16</a></span>; <span class="reflink"><a href="kkl-05-LUK-018.html#v15">Lukas 18:15-17</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene aro ambatsiogpa, wamek nimi tanekori, “Yesusti me ologne taneag sae pipsileri, Allahag molona mobatsilul,” aro nimi tanekori me kelmabo ologne Yesusag payalamsiek. Aghana eldi yubu ka'ero neleptop nangdi nimi tanekoag, “Payahiseng kom,” aro irikto walamsiek.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Walamsiekpa Yesusti yubu lelamogti, “A'undi irikahiseng kom. Imagne ponekori sin wamang saog urop nimi babe paiamsildi, saelba ulamsil. Ane sembe, me tane nanag wali yaukang,” seog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Wene seogti, Yesusti olog mabo tanekoag sae pipsiogti, anekoa laploa piog.<span id="bookmarks15"></span></div>

<div class="s"><div id="s3">Tupne nhon Yesusag hailaogha</div></div>
<div class="r"><div id="r3">(<span class="reflink"><a href="kkl-04-MRK-010.html#v17">Markus 10:17-31</a></span>; <span class="reflink"><a href="kkl-05-LUK-018.html#v18">Lukas 18:18-30</a></span>)</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ik nhon sum nimi kabuni nhon Yesusag yaog. Yaogti Yesusag hailamogti, “Nai, yubu amolamsilamne. Nari tam walinge sa'ange agha ulamneba, ya'ag kamag uro unne nanag talul?” aro Yesusag haibaog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene aro haibaogpa, Yesusti nimi enekoag, “Sa'a sembe andi walinge sembe nanag haibanelam? Ot nhonog walinge wamla. An ya'ag kamag uro unneag, ‘Wa'isene,’ senelapmen tanena, Allahri aruksirop yubu salero ul palamlulam,” aro ambarog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro ambarogpa, kabuni enekori, “Aruksirop yubu wela saogne sembe leplam?” aro haibaog.</div>
<div class="p">Wene aro haibaogpa Yesusti, “Nimi ya'ag opsiseng kom. Ora nimiri nengabo kelabo haogha topsiseng kom. Nimiringe haoghaba topseng kom. Minirop yubu lepseng kom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ani anindi yubu ka'ero kiplamsululam. Andamne o'ona senep tangkamlam saog uro andi mog so'oag nimi babe o'ona senelamsululam,” aro ambarog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene aro ambarogpa, kabuni enekori Yesusag, “Andi ni leplamne abenena saelbamsia kekman wene babe saelbamnari ulamna. Nari saelba ul palamnepneog wamlange nhon babe wamla te?” aro haibaog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro haibaogpa, Yesusti samoro kabuni enekoag, “An, ‘Ni wali uro uitnun,’ senelapmen tanena, pimendi andi saeagha wamlange nimiag kamna kapto topmendi, kamna tatkeikne nimi saeagha orogne tatsululam. Undo tatsimen tanena, tup nenep taneba maikno Imagne ponekori whingag an sembe polop talul. Tatsimenba samoro nanag yamendi, nanag yubu ka'ero neleplamnululam,” aro ambarog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro ambarogpa, kabuni enekori ka'ebaogti, saeagha maikno wamogne sembe, wana ikin taogpa piog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wana ikin uro piogpa, Yesusti eldi yubu ka'ero neleptop nang tanekoag yubu ambarelamsiogti, “Nari a'unag sikne agha ambarelamsin nena, saeagha tup uro urop nimi Imagneri saelba ulamsil nimi tanep ina wa'ina wamnepne eka'uk wamla.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nen tipto yubu nhon lemnun. Pham unta nhon el nong olog nenep tangom agha imis phoroba lom toman wa'inep te? Eka'ukti wa'inep kom senelamlom. Aghana nen eka'uk phelektopne nhon wamlangena, tup nimi Allahri saelba ulamsil nimi tanep ina wa'ina wamnepne nen phelekto eka'uk sirik wamla,” seog.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene seogne ka'ebaekti, eldi yubu ka'ero neleptop nimi taneko lo'om paibom seek. Lo'om seekti hailamekti, “Tup nimi sembe eka'uk tanena, etne agha Allahri taluhirop nimi tanep?” aro haibaek.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene aro haibaekpa, Yesusti taongoro kembahiogti, yubu lelamogti, “Allahri taulbahile nimi tanep nena, nimi eldamneri mo uanep kom aghana, nia mangkina Allahri, ‘Uanun,’ senenne sunsunum uro ualeba, uro yabinep,” aro ambatsiog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro ambatsiogpa Petrusti, “Nu kembahimen! Nuringe nia mangkina ni lipsibori, anag neleplangkeap. Ane sembe sa'a agha nunag talul?” aro haibaog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene aro haibaogpa, Yesusti sinag yubu lelamogti, “Nari yubu sikne agha ambatnuahin. Na mog so'oag nimi tahinge amik saelba uhiropne puka uroba imang wareropneag pukamnun. Nia mangkina wendog tale sum eneko, a'un nanag neleplamnelom nimi babe amik saelba uhirop nang puka uroba aobare tanekoag pukamlulom. Aneko pukapmundi, na umag nimi salero yubu sia lelapmundi, Israel ponekori nimi sisa aobare liksiog nimi sembe tam lelekto kemero karebarelamsululom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nimi etneri, ‘Na Yesusti siag kekhaekto ul palamnun,’ aro eldinge ae, eldi eldo ilipsae, eldi eldo'el ilipsa'el, eldi ili ilin, eldi elmabo elenge awe, nimi enekori nhon sae yamolopsilenge sembe Imagneri lunuro nen teng tombare saog nembi agha ma'aro phelektopneap tatlul. Apna nimi enekoag, ‘Naba name,’ aro ya'ag kamag uro unne babe tatlul.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Aghana nimi whingagne wene wamang nimi agha, nimi maikno wailag sip taukang. Nimi wailagne wene wamang nimi agha, nimi maikno amik whingag sip taukang,” aro ambatsiog.<span id="bookmarks30"></span></div>
</div>
</body>
</html>
