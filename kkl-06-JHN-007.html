<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">7:38 </span><span class=\"ft\">Allah Yubu nhonog sembe Yesusti tagto lebog kom aghana, samenag Allahri yubu silimu tiptopne Yehezkiel ponekori Ibrani yubuag mome maikno toro pibog. Mome toro pibogne neneko ora nimiri Yunani yubuag tipto mome toro pibekneap, Yesusti yubu purunne ene lebogneap, olog nika-nika saog wamla. Yehezkieldi yubu 47:1-12ag kembanep. </span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='kkl-06-JHN-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yahudi nimiri kaluna sobi agha nubu sum saekpare ulamekag Yesus piogha</div></div><a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Neneko uro yabiogpa, Yesus Galilea so'o nhonag agha nhonag kanelamog. Aneko mo kanelamog nena, Yahudi nimi nubu nangdi, “Yesus obukap,” aro ulamekne sembe, “Yudea so'oag pinun kom,” senelamogti Galilea so'oag agha yabalamog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Undo wamog aghana, Yahudi nimiri kaluna sobi agha nubu sum saekpare ulamek ko'o peram taog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Peram talamogpa, Yesus ilipsabo taptop nang ilindi mabo tanekori Yesusag yubu lelamekti, “Ane laplobi agha lepmendi, mog so'o Yudea pululam. Pimendi yaghe senenne ulapmen andarina, andi yubu ka'ero neleptop nimiri ipkukang.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nimi nhondi babe, ‘Na wamnange nimi maikno el taheng,’ senenne agha tognorobag agha urop kom. Andi wene yaghe senenne ulamlam tanena, mog so'o tala-tala wamang nimi whingag andi lag nenero ualulam,” aro ambarek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Wene seek nena, ilipsabo taptop nang ilindi mabo tanekori babe elag sikne aro wana palilamek komne agha ambarek.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Wene seekpa, Yesusti sinag yubu lelamogti, “Na pinep sum ae anam kwelekto paiamla kom. Aghana a'un pinepne sembe etsum babe hae sop-sop pinep.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Mog so'oag nimiri a'un hausag sembahinep kom. Aghana mog so'oag nimiri yoaba ulamangne sembe nari lag nenero sik yubu ambarelamsin. Ane sembe sindi na hausag senelamneang.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>A'un mo waelbamundi, nubu sum ulamikneag pululom. Na nubu sum ulamikne neneag pinep sum anam kwelekto paiamla kom ane sembe, na wene waelbanep kom,” aro ambatsiog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene aro undo ambatsiogti, el sinap pin koma Galilea so'oag wamog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Galilea wamogpa, “Kaluna sobi agha nubu sum uaukap,” aro ilipsabo waelbaek. Waelbaekpa Yesus babe amik keleleng agha piogti, “Imneleag,” aro tognop tangto waelbaog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Undo waelbaog ane sembe, nubu sum ulameka anekoag sin Yahudi nimi nubu nang tanekori Yesus elamekti, “Nimi neneko tala wamla?” aro nimiag hailamsiek.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nimi longol dalamek nimi tanekori el sembe maiknoro aoag yubu kurukul dalamek. Nenneri lelamekti, “El nimi walinge,” alamekpa nimi nenneri, “Eldi nimi maikno ekel ina poa palamsil,” alamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sindi el sembe wene alamek aghana, Yahudi nimi nubu nang sembe log senelamekti, nimi nhondi babe lag nenero nimi whingag agha el sembe yubu lelamek kom.<span id="bookmarks13"></span></div>

<div class="s"><div id="s2">Yesusti as Yerusalem wamek nimi yubu ambarelamsiogha</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Sin Yahudi nimiri, “Ik saekpare nubu sum ulamukap,” aro alnibaekpa, ulameka abeneko nusamag ik nhon sum Yesus Allahri Mem Ae aramag aneko wa'iogti, nimi maikno yubu ambarelamsiog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ambarelamsiogpa Yahudi nimi tanekori ka'ebaekti, lo'om seek. Yubu lelamekti, “Nimi enekona, nu amohinneri yubuag nelepto lerop kom aghana, welaro mome ene el taori ambarelamsil?” alamek.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene alamekpa, Yesusti sinag samoro, “Nari ambarelamsin yubu ene nari yubu agha ambarelamsin kom aghana, na pogneogne ponekori yubu agha ambarelamsin.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nimi nhondi eldi wanaag, ‘Allahri senenne ulamsene,’ senerop tanena, nimi enekori nari ambarelamsin yubu ka'ebi agha, ‘Allahri senenne ambarelamsil to, eldamneri senenne ambarelamsil to,’ aro el tanepneog wamla.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nimi nhondi eldamneri senenne agha ambatsirop tanena, ‘Nimiri na paliag nembaneheng,’ aro eldamne sembe ambarelamsil. Aghana nimi nhondi, ‘Na pogneogne poneko paliag nembaukang,’ aro lero urop tanena, nimi eneko sikne wamla. Nimi enekori ulamnepne sengkwanektopne agha urop kom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Allahri aruksirop yubu eneko Musari a'unag ambatsiog kom te? A'unag ambatsiog aghana, a'un nimi nhondi babe sunsunum uro ulamlom kom. A'undi na, ‘Obukap,’ aro ulamnelomne sa'a sembe ulamlom?” aro ambatsiog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene aro ambatsiogpa, longolamek nimi tanekori samoro yubu lelamekti, “Phiari an ulangkelba, nenekti lelamlam. Etneri an, ‘Obukap,’ aro ulamang?” aro wene seek.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene seekpa Yesusti, “Nimiri tektek papto urop sum agha nari ot nhonog uanonge neneko sembe, a'un ni lo'om aro, ‘Yaghe,’ sembamom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nengabo kon karepsiropne neneko Musari, ‘Nunag ambatsiog,’ alamlomdi ulamlom. Sik uro lemna tanena, Musari samenag kom aghana, a'unisa yabori samenag ambatsiekne tipto ambatsiog. A'unag ambatsiogne neneag agha tektek papto wamnep sum Sabat sum eneko a'undi nengabo me kon kareplamsilom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>A'undina, ‘Musari aruksirop yubu loba nembabeag,’ aro Sabat sum babe nengabo me kon kareplamsilom. Undop pagha tanena, nari Sabat sum agha naiktop nimi nhon nong ningki wali nembanonge neneko sembe nanag walamnelomne sunsunum te?<span id="bookmarks23"></span> <a id="v24"></a><span class="v">24</span><span class="vsp">&nbsp;</span>A'undi haingdi imnepneag agha mo tam kareplamnelomne neneko nen ulamseng kom aghana, wana porogneag agha tam kareplamlulom,” seog.<span id="bookmarks24"></span></div>

<div class="s"><div id="s3">Yerusalem nimiri, “Yesus poneko Kristus wamla to kom to?” alameka</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene aro ambatsiogpa, Yerusalem nimi nhon-nhondi yubu lelamekti, “Nimi enekona, nubu nangdi el, ‘Obukap,’ aro elamang nimi eneko kom te?<span id="bookmarks25"></span> <a id="v26"></a><span class="v">26</span><span class="vsp">&nbsp;</span>El kembamsut! Eldi lag uro nimi whingag agha ambarelamsil aghana, nimiri elag samoro lenne orog. Nu saelbamsiang nimiri tapto seneraglamang nena, ‘Elna Allahri wepto poghogne Kristus wamla,’ aro el uro wamang te?<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Aghana Kristus poneko yale tanena, nimi nhondi babe elna talange aro el tanep kom. Nimi ene sembe elengeagna nuna el wamap,” aro wene alamek.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Yesusti Allahri Mem Ae aramag aneko yubu ambatto yubu nubu uro lelamogti, “A'undi wene alamlom nena, nanap na talangeap sembe, ‘El wamap,’ alamlom. Ot nandamneri senenne agha yahi kom. Na tapto pogneogne ponekona, a'un ekonne ponekori na pogneog.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Eldi na pogneogpa, na elag agha tane yahi ane sembe, el ponekona na el wamna,” aro ambatsiog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene seog abeneko, “Yesus saelbaukap,” aro ulamek aghana, el saelbanep ko'o anam paiamog kom. Ane sembe, nimi nhondi babe el saelbanep kom wamog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Sin longolamek nimi maiknori Yesusag sikne aro seneraglamekti, yubu lelamekti, “El kekneba maikno ulamo nimi ene, ‘Kristus,’ aro seneragnep kom tanena, amik yanep nimi nhondi nimi eneri kekneba maikno ulamonge phelekaneptina, nen ma'aro kekneba nubu uro ulamnep te?” alamek.<span id="bookmarks31"></span></div>

<div class="s"><div id="s4">Yahudi nimi nubu nangdi, “Yesus saelbalulom,” aro nimi pogsieka</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Farisi nimiri ka'elamekpa, longolamek nimi maikno tanekori undo Yesus sembe aoag yubu kurukul dalameka ka'ebaek. Ka'ebaekti memnang Allah sembe palirop nang sikini yaboap, Farisi nimiap tanekori Allahri Mem Ae yae ua urop nang poglamsiekti, “Yesus saelbalulom,” aro arukahiek.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Pogsiekpa Yesusti wamek nimi tanekoag yubu lelamogti, “Na a'unap nhon wamnep ko'ona, we wamnep kom. Anea nen samoro na pogneogne ponekoag yingkinun.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Na elamnumun aghana imnululom kom. Apna na yaghag a'un yanep kom,” aro ambatsiog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Yahudi nimi nubunang tanekori ka'ebaekti, sin mamun yubu lelamekti, “Nimi ene tala pileba, nuri el ibukap kom? Nu Yahudi nimi agha talup taekti, Yunani nimi nusamag wamang nimiag pileri, Yunani nimi amolamsilul te?<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Eldi sa'a seneragnange agha, ‘Na elamnumun aghana imnululom kom. Apna na yaghag a'un yanep kom,’ aro lepla?” seek.<span id="bookmarks36"></span></div>

<div class="s"><div id="s5">Kamag nenehirop mag sembe ambatsiogha</div></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Yahudi nimiri ik saekpare nubu sum ulamekpa, komopnag sum o'omne senelamek sum taog. Komoptop sum eneko Yesus nimi whingag sekel piogti, yubu nubu uro ambarelamsiogti, “A'un nimi nhon mag yo ulangkel tanena, nanag yingkina telamsut.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Nanag sikne aro wana palirop nimi, mome toro pairopneag wamla saog uro, ‘Eldi wanaag agha kamag nenehirop mag la'iniro sirilamla saog uro yalamlul,’ aro mome toro pairopne wamla,” seog.<span class="footnote selectable" id="F-0"><sup>a</sup></span><span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Yesusti wene aro ambatsiog yubuna, Allahri Yame Walinge sin Yesusag sikne aro wana palilamik nimiag tatsinepne sembe anamag lebog. Lebog sum eneko, Allahri anam Yesus ya'ag paliag nemban kom ane sembe, Allah Yame Walinge Yesusag seneragtop nimiag anam tareamsiog kom. Sum eneko agha Yesusti amik uro yabinepne sembe lebog.<span id="bookmarks39"></span></div>

<div class="s"><div id="s6">Yahudi nimi maikno a'ep tangka yubu nenel dalameka</div></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Yesusti ambarelamsiog yubu ene ka'ebaekti, sin longolamek nimi taneko wamek nimi nenneri yubu lelamekti, “Sik uro nimi ene Allahri yubu silimu tiptopne nubunge, ‘Pognun,’ seogne wamlariog,” alamek.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Nenneri yubu lelamekti, “El Kristus poneko yal,” alamek. Aghana nenneri samoro yubu lelamekti, “El Kristus poneko Galilea so'oag agha yanep te?<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Allahri yubu Kristus yanepne sembe mome toro pairopne neneag, ‘Daudti nimi sisa yina mangaroba as Betlehem Daudti asag agha yalul,’ aro mome toro pibek kom te?” alamek.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Wene alamekti, Yesus sembe sin longolamek nimi taneko a'ep tangka yubu nenel dalamek.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Nimi nenneri, “Yesus saelbaukap,” aro ulamek aghana, nimi nhondi el saelbanep kom wamog.<span id="bookmarks44"></span></div>

<div class="s"><div id="s7">Yahudi nimi nubu nangdi Yesusag sikne aro wana pimna koma wameka</div></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Saelbanep koma wamekti, Allahri Mem Ae yae ua urop nang taneko nen samoro piek. Piekpa sin pogsiek nang memnang Allah sembe palirop nang sikini yaboap, Farisi nimiap tanekori hailamsiekti, “Sa'a sembe Yesus salero payalom kom,” aro haibahiek.<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Wene aro haibahiekpa, Allahri Mem Ae yae ua urop nang tanekori samoro, “Eldi yubu lelamlange, nimi nhondi babe yubu leropne saog uro lelamla kombana, el saelbanep kom wamla,” aro wene seek.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Wene seekpa, Farisi nimi tanekori samoro lelamekti, “Wene selom tanena, eldi lelamlangeri a'un babe wana toro ekel ina pabahil te?<span id="bookmarks47"></span> <a id="v48"></a><span class="v">48</span><span class="vsp">&nbsp;</span>A'un saelbamsiang nangap, nu Farisi nimiap wamap nimi agha eldi lelamlange sik senerop nimi nhon babe ipsinep kom saog.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Aghana nimi maikno longolamek nimi tanekona, Musari aruksirop yubu ekonne agha wamek. Imagneri hae sin loba nenero yo'obahile,” seek.<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Wene seekpa, Farisi nimi nhon Nikodemus pone sin anabiag wamog. Elna samenag Yesusag yingkiamogne ponekori Farisi nimi wamek nimi tanekoag yubu lelamogti,<span id="bookmarks50"></span> <a id="v51"></a><span class="v">51</span><span class="vsp">&nbsp;</span>“Musari nunag aruksirop yubu sunsunum uro nimi nhondi tibin nembanba, ka'eban taneogna, nimi enekoag tam karepto ikinne pelengkanep kom te?” seog.<span id="bookmarks51"></span></div><span id="bookmarks51"></span><a id="v52"></a>
<div class="p"><span class="v">52</span><span class="vsp">&nbsp;</span>Wene seogne sembe Farisi nimiri elag yubu lelamekti, “An babe Galileange wamlam te? Andi babe tam lelekto kembamendi, Allahri yubu silimu tiptopne Galileange agha waelbanep komne iplulam,” aro wene seek.<span id="bookmarks52"></span></div>

<div class="s"><div id="s8">Nengabori haogha torop kel nhon Yesusag pabieka</div></div>
<div class="p">[ <a id="v53"></a><span class="v">53</span><span class="vsp">&nbsp;</span>Wene seekti, sin sikindinge aeag a'ero-a'ero piek.<span id="bookmarks53"></span></div>
</div>
</body>
</html>
