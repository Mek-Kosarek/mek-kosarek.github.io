<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Galatia 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-11-GAL-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-10-2CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-11-GAL-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Galatia&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-11-GAL-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-12-EPH-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Kristus ponekori uaogneag agha nu wali sae lopsiogha</div></div><a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>Kristus ponekori nu sembe uaog nena, “Sin arukna tangtop kom nimi wamukang,” aro nu sae lopsiog. Ane sembe, a'un Kristusti uaogneag meptangto wapmundi, “Nimiri nen arukna nembi agha nunag ikinne pibukang kom,” aro khapto sekamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ka'ebahut! Na Paulusti a'un el nenero ambarelamsindi, a'undi Musari aruksirop yubu saelbom agha nengabo kon kareptopne ul palapmun tanena, Kristus ponekori a'un yeplamsilul kom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nen so'opto wenero ambarelamsindi, nengabo etneri Musari aruksirop yubu saelbom agha, “Allah whingag wana porogne nenep tanun,” aro nengabo kon kareptangtop tanena, ni aruksirop yubu wali uro ul pinepneog wamla. Musari aruksirop yubu kiki nhonog wali uro ul pirop kom tanena, Allah whingag wana porog nimi tanep kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>A'un nimiag agha, “Musari aruksirop yubu saelba ul palamneri, Allah whingag wana porogne nenep tanun,” senelamlom tanena, a'unap Kristus ponekoap ina purum kareplolamlom. “Wana porogne nenep tanun,” senelamlom tanena, Allahri nunag, “Wana porog nimi nembahinun,” aro wana yorobahinepne nene wa'epto laplolamlom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Aghana nunna, undo unurop kom. Allah Eldamne Yame Walingeri nunag el nenelamsilne pere agha nuri Yesusag sikne aro wana palilamap andarina, “Nu Allah whingag wamebeba, wana porog nimi sembahilul,” aro wana awiri nang-nangaro tilamap.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nu Kristus Yesusap ma'al dalamap tanena, nimi nengabo kon karepto ul piropne neneri nimi yepsinep kom. Aghana nimi nengabo kon kareptop komne neneri babe nimi yepsinep kom. Ot nhonog o'omne wamlangena, Kristusag sikne aro wana palilameberi, lag nembi agha o'ona senehiro ulamebenge mo o'omne wamla.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Samenag a'undi, “Yesusti yubu sikneag agha nelepto saelbamukap,” aro wali uro merero ul palamlum. Ot wenena etneri a'un merelamlom ina karepto wana wag nembahioba, a'un wana phende tangom agha, “Yubu nene sik to, kom to,” aro seneragto ulamlom?<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimiri a'undi wana wag nenero ambarelamsiang yubu enena, Allahri a'un, “Nanag yalulom,” aro yopsiogne ponekori senenneag agha ambatsirop kom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nimiri yubu sik komne ambarelamsiang yubu enena, “Kwaneng roti winiroba nubu talul,” aro yamoroba saog wamla. Ologha ma'abanep aghana, sabo tangto palamnari, roti winiroba niag tanba, roti aneko nubu tanep.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Aghana a'un nanap nu Saelba Uhiropneap ma'ap tangto wamap. Ane sembe nari a'un sembe sik uro seneraglamnange, nari yubu ka'ebom agha sik senelapmundi, orangeag nelebel pululom kom sembamna. Ot nimi etneri babe a'un wana wag nenero yubu sik komne ambatsirop tanena, nimi enekoag Allahri tam ikinne pelengkalul.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nangkabo, nari sop-sop nimiag yubu ambarelamsin nena, “Yesus kalag sipto obekne ponekoag wana paliropne toman agha Allahap ma'ap taukap,” aro ambarelamsin. Na Paulusti nimiag, “Kon kareplapmunne pere agha Allahap ma'ap tanep,” aro ambarelamsisene tanena, sin wana mali nenehiropne wamnep komba, sindi nanag, “Seklebalul,” aro wene babe malia uaneheng kom. Aghana nari ambarelamsin yubu enekori sin Yahudi nimi kon kareptangtop nimi wana mali nenelamsil ane sembe, sindi nanag, “Seklebalul,” aro malia ulamneang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Aghana a'un wana samsamolamsiang nimina, “Kon kareplamsebe,” alamangneri na wana yo nenelamnel. Wana yo nenelamnelba, nari sinag, “Hae, kon mo kom aghana, ‘Ni karebahut!’ aro ambatsisene,” senelamna!<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nangkabo, Allahri a'un yopsiog nena, “Arukna nenep tangtop kom nimi taukang,” aro yopsiogti, wene arukna tangtop kom nimi wamlom. Ot a'un arukna tangtop kom nimiri ulapmunne toman, “Yeng nembanepne mo uahane,” aro ulamseng kom. Allahri a'un sae wali lopsiog ane sembe, a'un mamun o'ona senel dalapmundi, yebel dalamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Musari aruksirop yubu mome toro pibog yubu ni eneko yubu tam nhonag ni kaupto wamlangena, “Andam nang nong ningki o'ona seneptangkamlam saog uro andi mog so'oag nimi babe o'ona sembamsululam,” aro mome toro pibog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>“O'ona senel dalamlulom,” aro mome toro pibog aghana, haing whi uro yae togtangkamlulom. A'undam nimiri si yoabari si singiptangto menaghal dalamlonga saog uro a'un mamun optangkapmun tanena, a'undam nimi loba nenep talulom.<span id="bookmarks15"></span></div>

<div class="s"><div id="s2">“Allah Eldamne Yame Walingeri senenneag nelepto ul palamlulom,” aro ambatsiogha</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nari a'unag wenero ambarelamsin nena, Allah Yame Walingeri senenneag nelepto ul palapmun tanena, a'undam nimi nong yeng nenehinne sunsunum uro ul palamlulom kom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nong yeng nenenne ul pinep kom nena, “Nong yeng nenenne uahane,” senenne neneko Allah Eldamne Yameri senenneap sunsunum komdi toraptangto ulamdang. Toraptangto ulamdang ane sembe, a'un Allah Eldamne Yameri senenneag nelepto ul palapmun tanena, a'undam nimi nong yeng nenenneag agha mo ul pinep kom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Aghana Allah Eldamne Yameri a'un pabiro wanaag piple senenneag nelepto ul palapmun tanena, a'unna Musari aruksirop yubu umag wamlulom kom. Ane sembe Allah Yameri senenneag nelepto ul palamlulom.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Nu mog so'oag nimiri, “Nong yeng nenenne uahane,” senenneag agha ul piropne lag wamlaba, nimi ni el wamap. Anena,</div>
<div class="li top-spacing">kelabo nengabo top tangkamna koma salik-malik teklop tangtop,</div>
<div class="li">Allahri senenne semban koma sembenga kalup tanepne ul pirop,</div>
<div class="li">wanaag bobonge walel ananba, “Agto yaboho,” aro ul pirop,<span id="bookmarks19"></span></div><span id="bookmarks19"></span><a id="v20"></a>
<div class="li-vv"><span class="v">20</span><span class="vsp">&nbsp;</span>mema pharop,</div>
<div class="li">mili lerop,</div>
<div class="li">nimi hausag senehirop,</div>
<div class="li">nimiap yubu nenep tangtop,</div>
<div class="li">“Ora nimiringe nanag taho,” aro wana mali senerop,</div>
<div class="li">wana yo uro nimi wahirop,</div>
<div class="li">nimi luknuhiro, “Paliag tanun,” aro ul pirop,</div>
<div class="li">nimi pali telektangtop,</div>
<div class="li">“Nanag sip taukang,” aro nimi wana tohirop,<span id="bookmarks20"></span></div><span id="bookmarks20"></span><a id="v21"></a>
<div class="li-vv"><span class="v">21</span><span class="vsp">&nbsp;</span>“Ora nimi tup taleag,” aro wana mali palihirop,</div>
<div class="li">mag yonge terogha nenek saelba uhiropba,</div>
<div class="li">nimiri seneragna koma mali-malia salik-malik uro urop,</div>
<div class="p">yogneap maikno nimi nong yeng neneropne agha ul pirop. Nimiri undo unuropne sembe samenag ambatsisinge wene babe nen wenero el nenelamsin. Nimiri undo urop tanena, Allahri saelba uhiroba, “Namabo,” aro tatsinepne neneko nimi tanekoag tatsilul kom.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Undo unurop nimiag tatsilul kom aghana, Allah Yame Walingeri senenne nimi wanaag meptaleba, pongoro wana maubanep. Wana maubanep nena,</div>
<div class="li top-spacing">nimi o'ona senehirop</div>
<div class="li">wana awi urop</div>
<div class="li">wana aingniro nimiap ma'aro urop</div>
<div class="li">wana pailingkina waban koma ul pirop</div>
<div class="li">wana walingeag agha nimi yepsirop</div>
<div class="li">nimiag yeng uro pogto tatsirop</div>
<div class="li">sol wali uro sikne ua urop<span id="bookmarks22"></span></div><span id="bookmarks22"></span><a id="v23"></a>
<div class="li-vv"><span class="v">23</span><span class="vsp">&nbsp;</span>win-win aro ua urop</div>
<div class="li">iba luknuro seneragtop</div>
<div class="p">Nimiri undo walia uropne sembe Musari samenag aruksirop yubu enekoag, “Undo unuaheng kom,” aro mome toro pibog kom.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Kristus ponekori, “Naringe,” aro nimi taluhirop tanena, nimi taneko Kristus Yesustinge taong. Yesustinge taong nimi tanekori sindam nimiri, “Nong yeng nenenne uahane,” seneropneap, “Bobonge nari wanaag wamlange agto yaboho,” seneropneap, kalag sipto oloplonga saog uro laplobi agha, Yesusap ma'ap taong.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>“Nundam nimiri senenne tebao,” aro Yesusap ma'ap taboba, Allah Yame Walingeri nu kamag nenelamsiog. Kamag nenelamsiog tanena, Eldamne Yame seneropneag nelepto ul palameberi,<span id="bookmarks25"></span> <a id="v26"></a><span class="v">26</span><span class="vsp">&nbsp;</span>nundam nimi maibil dalamukap kom. A'unkaboag wana aluktop yubu ambatsiseng kom. Apna, “Ora nimi tup taleag” aro wana mali palil dalamseng kom.<span id="bookmarks26"></span></div>
</div>
</body>
</html>
