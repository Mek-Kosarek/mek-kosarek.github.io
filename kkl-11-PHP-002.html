<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Filipi 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 4 }];
var hasIntro = true;
var baseRef  = "kkl-11-PHP-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-10-EPH-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-11-PHP-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Filipi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-11-PHP-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-12-COL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus Kristusti mombolag neneptangto seneraghogne saog uro, “A'undi babe ora nimi whingagne nembamsululom,” aro ambatsiogha</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Allahri wepto poghogne Yesus Kristus ponekoap ma'aldalamlomne neneri a'undinge wana mikip nenelamsil. Yesus Kristus ponekori a'un o'ona senelamsilne neneri a'undinge wana aingnilamsil. Allah Yame Walingeri a'un yeplamsilneag agha a'un kabo Yesusag wana palirop nimiap sae kerektangto wali wamlomdi, a'undi wanaag agha yareag seneldalamlom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ane sembe a'undi na wana awi to'opto nembamnululom nena nenda nene: A'un seneragna nhonog uro wana nhonog agha a'un mamun o'ona seneldalamlulom. A'un mamun, “Nari wanaagne,” seneldalapmundi seneragna nhonog agha ul palamlulom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Sa'a-sa'a ul palapmunne nenena, “Na nimi nubunge tanun,” aro uaheng kom. Apna, na maiptangtop senenneag agha, “Na ililamnukang,” aro uaheng kom. Ulamlulomnena ane. A'undi wanaag andamne mombolag neneptangto ora nimi sembe “Whingagne nembahinun,” aro ulamsululom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>A'undi, “Teko uaneleag,” aro ulapmunneag, ot andamne sembe aghabog semban koma ora nimi sembe babe, “Teko uahileag” aro kembamsululom.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>A'undi seneraglamlulom nena, Yesus Kristus ponekori wana seneragtopne sunsunum uro seneraglamlulom.<span id="bookmarks5"></span></div><span id="bookmarks5"></span><a id="v6"></a>
<div class="q-v top-spacing"><span class="v">6</span><span class="vsp">&nbsp;</span>Allahri wepto poghogne Kristus ponekoap Allahap nika-nika uro nhon urop,</div>
<div class="q">aghana Kristus ponekori Eldamne sembe</div>
<div class="q2">“Nanap Allahap nika-nika uroptina, nia mangkina salelamna aghana,</div>
<div class="q2">sesog sembe sae limnun,” senelamog.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Wene Eldamne sembe seneragtan koma Allahringe mikipne sae libogti,</div>
<div class="q2">mog so'oag nimi mangaptangtopne sunsunum uro mangaptaogti,</div>
<div class="q2">nimi arukna neneptaog.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>El mog so'oag nimi nongag mangaptaogti wamogha,</div>
<div class="q2">Eldamne mombolag neneptangto</div>
<div class="q2">Allahri Elag, “Mog so'oag nimi sembe lunuro tebel pululam,” aro aruktop yubu ka'elamogti,</div>
<div class="q2">wail ibatna koma sunsunum uro ulamog paghabog tebaog.</div>
<div class="q2">Tebaognena, haogha torop nimi wamloa saog obekti, aluktoba paku agha el kalag sibekpa, seklero tebaog.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Eldamne mombolag neneptangto Allah yubu sunsunum uro ulamog ane sembe, Allahri Yesus poneko kiliro paliag sirikne urobag nembaogti,</div>
<div class="q2">Elag Allahri pibognena, nia mangkina saelba uhiropne si engero pibogti, mikipne ni aneko Yesus saeag pibog.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ane sembe Nia Mangkina Saelba Uhiropne poneko si Yesus sembe, nia ni imag ua uropneap, mog so'oag ua uropneap, so'o punag ua uropneap,</div>
<div class="q2">nia mangkina wamlangeri El whingag yabu sanukto amupto pulingkiberi, El kiplamukap.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Allahri wepto poghogne Kristus sembe nia mangkina wamlangeri, “Yesus nia mangkina Saelba Uhiropne wamla,” aro lag phoro lelamukap.</div>
<div class="q2">Yesus paliag nenero lag phoro lelamebengeri Nuni Allah paliag nenero omeklamukap.<span id="bookmarks11"></span></div>

<div class="s"><div id="s2">“Wap warelamla saog uro wamlulom,” aro ambatsiogha</div></div><span id="bookmarks11"></span><a id="v12"></a>
<div class="p"><span class="v">12-13</span><span class="vsp">&nbsp;</span>Nangkabo, nari a'un o'ona sembamsin nimi! Yesus eldamneri Allah yubu sunsunum uro ulamog ane sembe, a'undi babe Allah yubu ambarelamsinne ka'eapmundi, sunsunum uro ulamlulom. Samenag a'un anabiag wamnori, nari yubu lelamnonge ka'elamomdi sop-sop sunsunum uro ulamom. Samenag ulamom saog uro, wenena a'unap nanap weag neneptangkamabag, nari yubu lero palilamnange sae limna koma saelbapmundi, sol wali uro ulamlulom. Allah El mori a'un taulbahiognena, a'undi wanaag awe tolamla andarina, Allahri wana yeng neneropne sunsunum uro yeng senelapmundi, sunsunum uro a'undi uanep. A'undinge wanaag tolamla ane sembe, Eldi walia ulamsionge sembe a'unag tolamlange sunsunum uro log senenne agha pet-pet aro lag nenero ulamlulom.<span id="bookmarks12-13"></span></div><span id="bookmarks12-13"></span><a id="v14"></a>
<div class="p"><span class="v">14-16</span><span class="vsp">&nbsp;</span>Sa'a-sa'a a'undi ulapmunne seneraglapmundi, “Allah Elme wamnaba, nimiri nanag tam pimneikagti, malia uan koma walinge aghabog uanun,” aro a'un mamun wana mali paiptan koma, yubu neneptan koma ulamlulom. Undo unulapmun tanena, mog so'oag nimi anabiag wapmundi, mali-malia urop nimi, ekel ina inibinag pirop nimi anabiag wapmundi, yubu walinge Yesus sembe ambarelamsululom. Yubu walinge Yesus yubu enekori nimi kamag nenerop yubu wamla. Malia uan koma wapmundi, Yesus yubu walinge ambarelamsimun tanena, ekel ina inibinag pirop nimi anabiag wapmunne, a'un wap warerop saog urop nimi wamlulom. “Undo-undo unulamlulom,” aro ambarelamsinnena, amik Allahri wepto poghogne Kristus nen samoro yale sumeneko, El sembe nari kilim weanga awe wel tongahinne neneko “Teba'en sembaleag,” aro yubu undo ambarelamsin. El nen samoro yale sumeneko a'un Filipi nimiri wali-walia ulapmunne neneko ipleba, nari babe, “Ali semban koma Elag ambatneri, ‘Nari awe wel tongolamnange pere agha wali-walia unulamang,’ aro ambatnun,” senelamnari, “Undo-undo unulamlulom,” aro ambarelamsin.<span id="bookmarks14-16"></span></div><span id="bookmarks14-16"></span><a id="v17"></a>
<div class="p"><span class="v">17</span><span class="vsp">&nbsp;</span>Nari awe wel tongolamnange pere agha a'undi Yesusag “Sikne” aro wana palilamlom. Ane sembe nari Allah sembe nhon tarelahane senelamnangena, Allah sembe awe wel tongolamnoba, a'undi sik senelamlomne neneko Allah whingag kipto palilamna. Na nimi sisa Yahudi nimiri, “Allah sembe pham domba aukag tabukap,” aro palilamangdi, pham domba oropne nong alibag anggur lolderop mag ikto Allah kiplamang. Undo saog uro nari Yesus yubu walinge ambarelamsinne sembe nimiri ya'ag omneik tanena, “Nari eneng babe Allah sembe iknun,” aro wana awi uro tarelamna. A'unap nanap nhon Allah kipto palilamapne sembe nikag awi senelamukap.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nuri Allah sembe pimnepne sembe a'undi babe nari awi senelamnange saog uro nanap nhon awi sembamlulom.<span id="bookmarks18"></span></div>

<div class="s"><div id="s3">“Timotiusap Epafroditusap pogholahinun,” aro ambatsiogha</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Nari sik uro seneraglamnange Yesus nu Saelba Uhiropneri yeplamneleba, nari Timotius elemag a'unag pogholanun. Pogholaneba eldi a'un sembe yubu ebel yalenge ka'ebane taneogna, wana aingnibanile andarina, wana mikip tanun.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ot Timotius agha nari wana seneragnaap el agha sunsunumdi, ot eldi a'un wali wamnepne sembe sik uro seneragto o'obahinep.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nimi orange ni kemelamsinba, Yesus Kristus si nubu talulne sembe seneragto ul palamang komdi, ora nimi sembe seneragna koma sindam nimiringe sembe agha seneraglamangdi ulamang.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Elap nanap ili elme saog wamnomori, Yesus Yubu Walinge nubu nenero nimi ambatto tongolamsinomoa eldi sol wali uro yeplamneo. Yeplamneonge a'undi babe haingdi ibomdi, “Nimi sikne wamla,” aro el wamlom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ane sembe, tam nanag uro yabalamlange sembe, “Lambanun to, kom to,” aro olog tibin talamle tanena, “Nari Timotius a'unag men phea pogholanun,” aro seneraglamna.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Na mori babe sik seneraglamnangena, nu Saelba Uhiropneri yeplamneleba, ko'o olog we uro pin komag men phea a'un kemelahinun sembamna.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25-26</span><span class="vsp">&nbsp;</span>Nungkae Yesusag wana paliropne Epafroditus, a'undi “Na yeplamnilul,” aro pogholaomne poneko, nari sembamnange nen sap a'unag wali pogholanun sembamna. El pogholaomne poneko nanap nhon awe nikne wel tongolamnomoba, nu aisa neneptangtop nangdi nu, ‘Luknubahukap,’ aro ulamsiongba, Yesus yubu walinge pelepto sikne lag nenelamsinomo. El samen niklamoba, a'un eltahio. A'un el sembe el uro wamlomba, “Log sembahengag,” aro el wana ikin uro a'un sembe “Wela wamangne sembe kemel phihene,” aro wana seneraglamla. Wenena, wali nen a'unag pogholanun.<span id="bookmarks25-26"></span> <a id="v27"></a><span class="v">27</span><span class="vsp">&nbsp;</span>El sik naikna mali uro naiklamori, tebanep wamo aghana, Allahri el sembe yareag sembaori yeboba, wali tao. Allahri el yareag sembaongena, el aghabog yareag sembao kom. Na sembe babe Allahri, “Wana ikin along sembaleag,” aro yareag sembaneori, Epafroditus wali nembao.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ane sembe maiknoro seneraglamnari, “El nen a'unag samoro ‘Pululam,’ sunun,” aro seneraglamna. Nen samoro a'unag pogholane andarina, a'un babe wana awi uahileba, na babe wana aingnibanilul.<span id="bookmarks28"></span> <a id="v29"></a><span class="v">29-30</span><span class="vsp">&nbsp;</span>Eldi yeplamneonge a'undi pogholaomne wamla. A'undi na yeplamnehom aghana, a'un weag nenep tabongeag agha eldi a'un lumbaori, eldam nong sembe seneragtan koma na yeplamneo. Yeplamneori elba, “Yesus Kristus si nubu talul,” aro Epafroditus ponekori awe tolamori, el tebanep wamo. Ane sembe, “Nu Yesusag seneragtop nimi nikne wamap,” sembamunba, el samoro yaleba, a'undi wana yengag agha kipto paliag nembamlulom. Nimi etneri sindam nimi nong sembe seneragtan koma Yesus sembe awe tolamik tanena, undop saog nimi kipto paliag nembamsululom.<span id="bookmarks29-30"></span></div>
</div>
</body>
</html>
