<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">18:11 </span><span class=\"ft\">Kekneba leka saogne ene [...] Matiusti yubuag pibapne ene, “Lomag mome samenag sirik momeag wamog kom,” aro el nenero pibap. Matius ponekori samenag mome toro pibog yubuna, ora nimiri amik sum eldi momeag nelepto, “Nen sarikto mome toro pibeberi, sabo nembaukap,” aro ulamek. Yesusti, “Na mog so'oag nimi tahinge yahi,” seogne ene amik mome toro pibek nimi tanekori el wamekti (Lukas 19:10), nimi nhon-nhondi ayat 11 ene ma'aro pibek.</span></div>",
    "F-1": "<div class=\"footnote-p\"><span class=\"fr\">18:24 </span><span class=\"ft\">Iliringe sae kareploroba aruknari lunuro tatnepne ane Yunani yubuag, “Talenta teng-tengne (10.000),” aro mome toro pibogpa, Mek yubuag lemnepne eka'uk sirik. Nimi teng lin tarabareap nen eptopneap wamnep. Sin nimi ni tanekori sop-sop awe tolamsengpa, hengkun taibuka taubuka teng phende ulamogpa, kamna sinag tatsinepne ni ma'aro nemban taneogna, arukna enekori iliringe sae kareploroba lumbanep.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='kkl-03-MAT-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Imagneri saelba ulamsil nimi nubunge sembe Yesusti ambatsiogha</div></div>
<div class="r"><div id="r1">(<span class="reflink"><a href="kkl-04-MRK-009.html#v33">Markus 9:33-37</a></span>; <span class="reflink"><a href="kkl-05-LUK-009.html#v46">Lukas 9:46-48</a></span>)</div></div><a id="v1"></a>
<div class="m">
<div class="c-drop">18</div> <span class="v">1</span><span class="vsp">&nbsp;</span>Sum eneko sum eldi yubu ka'ero neleptop nang taneko Yesusag yaekti hailamekti, “Imagneri saelba ulamsil nimina, etne agha nubunge wamla?” aro haibaek.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Wene aro haibaekpa, Yesusti me ologne nhon yobogti, sin nusamag sekirog. Sin nusamag sekirogti,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>yubu lelamogti, “Nari a'unag yubu sikne agha ambarelamsin nena, a'undam nimi olog mabo saog nenep tangka seneragna wendogne saelba ulapmun kom tanena, a'undam nimi Imagneri saelba ulamsil nimi tanep ina wa'ina wamlulom kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ane sembe, nimi etneri eldamne mombolag nenep tangto me ologne ane saog nenep tale tanena, el agha Imagneri saelba uhirop nimi anabiag agha nubunge wamlul.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Apna olog me eneko saog nimi nhon wamleba, nimi etneri nari siag kekhaekto nembaleri, ‘Yesus kiploa saog uro kipnun,’ aro kiplamle tanena, nimi enekori na babe kiplamneloa saog ulamlul,” seog.<span id="bookmarks5"></span></div>

<div class="s"><div id="s2">“Malia uaukang,” aro nimiri wana alukto suknubahinepne sembe Yesusti ambatsiogha</div></div>
<div class="r"><div id="r2">(<span class="reflink"><a href="kkl-04-MRK-009.html#v42">Markus 9:42-48</a></span>; <span class="reflink"><a href="kkl-05-LUK-017.html#v1">Lukas 17:1-2</a></span>)</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Yesusti nen tipto yubu lelamogti, “Olog nimi taneri nanag sikne aro wana palilamnukang. Nanag wana paliro nelebanep ina toman nimi nhondi sindi wana toro, ‘Wail ibarukang,’ aro punpun tiptoba pimnep. Puri tikto phukul ingkiik tanena, punpun tiptoba piple nimi enekoag Imagneri tam ikinne piplul. Punpun tiptoba piple nimi eneko ngangag kirik ikinne kerekto mag laut longorop mag nubungeag talobol pinepne olog keyagman saog. Imagneri nimi enekoag ikinne piplulne aghabog ikin sirik.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nimiri wana toro malingeag nembahinepne nhon-nhon lag tanepneog wamla. Ane sembe mog so'oag nimi yaghe aro seklero wamnep. Aghana nimi etneri nimi wana toro malingeag nembahile tanena, nimi eneko tapto seklebalul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Andi wanaag, ‘Saeri uahane,’ senelapmenne agha to, ‘Yandi pahane,’ senelapmenne agha to, malingeag phukul ingilapmen tanena, ‘Malia uaneag,’ aro sae yan aneko karepto tobogloplulam. Sae ni phende wamnepba, yan phende babe wali wamnep aghana, malia ulapmenne sembe sarangtop kom auk nubungeag an toboglopkelenge wali senep kom. Andamneri, ‘Malia uaneag,’ aro nongag uropne nhon karepto tobogahomba, sae yan tarange nhon wamna koma an kamag uro unne wa'inep, taneogna wali.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Apna haing tarari kemelapmenne agha, an malingeag phukul ingilapmen tanena, ‘Malia uaneag,’ aro haing wana neneko kwhero tobogloplulam. Haing ni phende wali wamnep aghana, malia ulapmenne sembe teptop nimi auk nubungeag seklebanebag an toboglopkele tanena, wali senep kom. Haing wana nhonog wamnep andarina, ya'ag kamag uro unne wa'ina wamsom, taneogna wali,” seog.<span id="bookmarks9"></span></div>

<div class="s"><div id="s3">Yesusti likiptop yubu pham domba ka'eseptangtop phamag sunumna tol pina ambatsiogha</div></div>
<div class="r"><div id="r3">(<span class="reflink"><a href="kkl-05-LUK-015.html#v3">Lukas 15:3-7</a></span>)</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Yesusti nen tipto yubu ambarelamsiogti, “Sin olog nimi tane nhon, ‘Mombolag nenero haing sek nembabeag,’ aro a'undam nimi yae up tangkamlulom. Haing sek sembahiseng kom alamnangena, Allah arukna malaikat Nani Allah Imagne whingag sop-sop ua ulamang nang tanekori sin nimi taneko kemero yubu poa ambarelamang.</div>
<div class="p">[<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Na mog so'oag nimi tahingena, ‘Nimi ka'eseptangtop nimi wali nenero taulbahinun,’ aro yahi].<span class="footnote selectable" id="F-0"><sup>a</sup></span><span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>A'undi hulamnep seneraglamsut. Nimi nhondi pham domba teng tombare paiamsinep aghana, pham domba nhon ekel ina pindi ka'eseptanep. Pham domba nhon ka'eseptanep tanena, pham ngainge ponekori pham domba teng wilindi epto phendeba tarabareap abeneko main tamag maneng telamikag laplopsileri, ka'eseptale pham eneko el pinepneog wamla te?<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nari yubu sikne agha ambarelamsinne ka'eamsut. Pham domba teng wilindi epto phendeba tarabareap taneko sembe ngainge poneko wana awi sembanep. Aghana ka'eseptanep pham domba eneko ero iple tanena, wana awi nubu sirikne elag uanep.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Olog nimi taneko babe pham domba saog wamnepti, sin nhon babe loba tanepne sembe A'uni Imagneri karong sirik. Nhon loba tanepne eldi haingagna mali sirik,” aro ambatsiog.<span id="bookmarks14"></span></div>

<div class="s"><div id="s4">Sikinkabori malia uanepne sembe Yesusti wenero ambatsiogha</div></div>
<div class="r"><div id="r4">(<span class="reflink"><a href="kkl-05-LUK-017.html#v3">Lukas 17:3</a></span>)</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Yesusti nen tipto yubu lelamogti, “A'unkabo nhondi anag malia uale tanena, elag pimendi, ‘Andi malia nanag uaneom,’ aro a'un phende mo wamtumunag tibin nenero ambatlulam. Andi yubu lepmenne neneko ankaeri wali ka'ebale tanena, a'un a'ep tan koma ma'ap tangto wamturom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Andi yubu ka'ebale kom tanena, nen nimi nhon to, phende to el whingag payamendi, ankaeri anag malia uroba sembe sin whingag agha nen ambatlulam. Samenag Musari, ‘Nimi phende wilindi wamnari, “Undo-undo imno,” aro saekag yubu lerop tanena, sik sembanep,’ aro mome toro pibog. Ane sembe, nimi nhon to phende to payamenne whingag agha lelapmun tanena, Musari aruksirop yubu neneko sunsunum uro uro yabinep.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sindi yubu lelamikne babe nimi enekori ka'ebale kom tanena, Allahag wana palirop nimi winip tangtoba whingag yubu poa ambatsululam. Ambatsimenba Allahag wana paliro winip tangtop nimiri wemban yubu neneko babe nimi enekori ka'ebale kom tanena, nimi eneko sembe, ‘Allah ekon nimi,’ aro andi seneragto uanep. Nimi eneko Roma nimi sembe kamna poloro torop nimiag karong senelamlom saog uro elap sae tiptan koma wamlulam.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nari a'unag yubu sikne agha ambatnuahinne ka'eamsut. Imagneri tam karepto kaubamlenge mog so'o eneag babe a'undi, ‘Sikne to, kom to,’ aro kaubatsululom. Imagneri tam karepto lobarekamlenge mog so'o eneag babe a'undi, ‘Nimiri hae uanep to, kom to,’ aro lobare-karelamsululom.<span id="bookmarks18"></span> <a id="v19"></a><span class="v">19-20</span><span class="vsp">&nbsp;</span>Nen a'unag yubu sikne agha ambatnuahinne ane. Nimi phende wilindi nanag wana paliro si kekhaekto ma'ap taik tanena, na sinap nhon wamukap. Ane sembe a'un mog so'oag nimi phenderi Allahag molona molbarelamtumundi, saekag leptumun tanena, Nani Imagneri a'undi molbarumunne ka'ero ualul,” seog.<span id="bookmarks19-20"></span></div>

<div class="s"><div id="s5">Yareag senero tam wailag nenerop komne sembe Yesusti sunumna toro ambatsiogha</div></div><span id="bookmarks19-20"></span><a id="v21"></a>
<div class="p"><span class="v">21</span><span class="vsp">&nbsp;</span>Petrus Yesusag yaogti hailamogti, “Nai, nu Saelbamsilamne. Nangkae nhondi nanag malia ulamnaba, ik etpare nari tam wailag nembanep? Ik saekpare malia ulamneleba, tam ni saekpare aneko nari wailag nembane tanena, wali te?” aro haibaog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro haibaogpa Yesusti, “Nari anag lelamnangena, ik saekpare seheng kom. Aghana ik teng saek tarabare tam wailag nembalulam.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Imagneri mog so'oag nimi saelba uhiroba sembe sunumna nhon sumbatsinun. Mog so'o nhonag wamek nimi sembe yubu sia leropne nhondi eldi saeag uropne o'olamogti, kamna kaptoba eldi aruknari saeag pibogne lelekto kemelamogti, ‘Sunsunum to, kom to,’ aro a'ilbaog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Alniro a'ililamogne abeneko eldi arukna nhon poa yaek. Iliri samenagna, eldi arukna anekori saeag pibogne kamna kaptoba teng-tengne pibogpa, ‘Nen lunuro tatnelul,’ aro iliri yobogpa payaek.<span class="footnote selectable" id="F-1"><sup>b</sup></span><span id="bookmarks24"></span> <a id="v25"></a><span class="v">25</span><span class="vsp">&nbsp;</span>Payaek aghana sae kareploroba alongdina, iliag nen lunuro tatnep kom. Ane sembe el saelba uropne ponekori el umag nang aruklamsiogti, ‘Eldinge saeagha wamlange ni topmundi, arukna enekoap, elkelap, eldi kelmabo meap haing sae kaupsimundi, naringe sae kareploroba wamlange lumbanepne sembe nimiag kamna kapto topsululom,’ aro arukahiog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene aro arukahiogne ka'ebi agha eldi arukna ponekori u amupto yabu sanukto pulingkina iliag moloro, ‘Nani, wana pailingkina ko'o olog tatnemenba, andi saeagha nari kareploroba sembe elamneri, ni lumbaghenun,’ aro molona molbaog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>El saelba uropne ponekori yareag lelem eldi arukna ponekoag yubu ambarelamogti, ‘Andi na lumbaneheng kom. Kamna andi na lumbanepne tam neneko wailag nenelamna,’ seog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ili ponekori tam kom nembaogpa, arukna eneko lanaro piog. Lambaogti palamogpa, elkae arukna nhon wamogti, eldinge sae kareploroba wamogne haiptarek. Haiptareka iliri tam kom nembaog arukna enekori elkae poneko ngang aroro salel pina, ‘Naringe kamna ni aneko lumbanululam,’ aro ambarog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene aro ambarogpa, ka'ebi agha elkae yabu sanukto pulingkina elkae arukna wamogne ponekoag moloro, ‘Nangkae, wana pailingkina ko'o olog tatnemenba, andi sae kareploroba sembe elamneri lumbaghenun,’ aro molona molbaog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene aro molbaog aghana, elkae arukna wamogne ponekori kom seog. Kom seogti, elkae poneko sae salero kop aeag tobongol piog. Tobongol piogti, ‘Kop aeag aneko wapmendi, naringe sae kareploroba ni aneko lumbamen taneogna lambalulam,’ aro elag tam pibog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Iliri tam kom nembaogpa, arukna neneko lambaogti, elkae kop aeag tobongol piog. Kop aeag tobongol piogpa, elkabo arukna yogne tanekori kembaekti, wana ikin sirikti yaghe sembaek. Wana ikindi, ni uro yabalamogne sembe sin saelba uhiropne ponekoag yubu poa ambarelaek.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Wene aro ambarekpa, sin saelba uhiropne ponekori eldi arukna, ‘Nen yalulam,’ aro yobog. Yobogti eldi arukna enekoag, ‘An arukna yoaba uropne. Andi nanag moloro molbaneomba, yareag sembaghenonge sembe andi nanag kamna tatnepneog wamonge ni tam wailag nembano.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Nari an sembe yareag sembagheno. Ane saog uro andi babe ankae arukna wamlange poneko sembe yareag sembanepneog wamla kom te,’ seog.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>El saelba uropne poneko wana yo sirik uaogpa, eldi arukna yareag semban koma yoaba uaogne poneko salero kop aeag aneko tobongkibog. Kop aeag tobongkibogti, ‘Ane seklero wapmendi, naringe sae kareploroba ni aneko lumbamen taneogna lambalulam,’ aro elag tam pibog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Ane saog uro Nani Imagneri a'unag uahinepne wamla. A'unkabori a'unag malia uroba wanaag agha tam wailag nembamun kom tanena, Nani Imagneri a'unag babe sunsunum uro uahilul,” aro Yesusti ambatsiog.<span id="bookmarks35"></span></div>
</div>
</body>
</html>
