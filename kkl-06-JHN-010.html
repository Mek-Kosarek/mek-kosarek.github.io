<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">10:34 </span><span class=\"ft\">Yesusti Allah Yubu tagtop yubu ene Sepna 82:6ag mome toro pibog yubu agha pogtoba alnirobagne mo lebog. Ka'elamek nimi tanekori yubu ni el wamog nena, “Nari a'unag yubu lelamsiri, ‘Allah mikiba wamlom. A'un ni Paliag Sirikne Elmabo wamlom,’ sehi,” aro mome toro pibog. Yesusti alnirobagne mo takto lebog tanena, Yahudi nimi tanekori ka'ebi agha sirikagne sembe babe seneragnepneog wamog. </span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='kkl-06-JHN-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti pham dombaap pham domba paia urop nimiap sunuro ambatsiogha</div></div><a id="v1"></a>
<div class="m">
<div class="c-drop">10</div> <span class="v">1</span><span class="vsp">&nbsp;</span>Yesusti sunumna ambarelamsiogti, “Nari yubu sikne agha ambatnuahin. Pham domba leka toro paia uhirobag nimiri ina siram toman wa'in koma leka toman walero wa'irop tanena, nimi eneko haogha tohiro nimiringe saeagha pelepto uhirop nimi wamla.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Aghana pham domba leka toro paia uhirobag aneko ina siram toman wa'irop nimina, pham domba yae paia uhiropne poneko wamla.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Paia uhiropne poneko wa'inepne sembe ina siram yae urop nimi enekori ina pa'abanba, pham domba tanekori ngaingeri yubu lilim ka'ea uropti, eldi pham si a'ero-a'ero engehiropne ka'eamnaba, eldi yopto poa la'anihirop.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Eldinge pham domba ni taneko poa lambahindi, el poneko menangal palamnaba, pham domba taneko eldi yubu lilim ka'ero, ‘Nani,’ aro el urop ane sembe, elag nelepto yingkirop.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Pham domba tanekori ora nimiri yubu lilim ka'ebi agha, nimi ekonneri yubu lilim sembe pham domba tanekori sinag nelebahin koma merebanep,” seog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yesusti sunumna nene ambatsiog aghana, nimi tanekori eldi yubu ka'ebaekti, wanaag olog seneraghek kom.<span id="bookmarks6"></span></div>

<div class="s"><div id="s2">Yesusti, “Na pham domba paia uhinne walinge wamna,” seogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Seneraghek komne sembe Yesusti nen tipto yubu lelamogti, “Nari yubu sikne agha ambatnuahin. Nana pham domba sembe na ina siram wamna.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Na wamna komag sin samenag yingkirop nimi taneko haogha tohiro nimiringe saeagha pelepto uhirop nimi yalamek aghana, pham domba tanekori sindi yubu ka'elamsiek kom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Na wali wamnebag ina siram wamna. Nimi etne na pere agha wa'ile tanena, nimi eneko wali talul. Wali urobag anekoa yang pang ulamleri, wali tero wamnebag iplul.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Haoghaba toro yingkirop nimina, ‘Haoghaba tomneri, ya'ag opsineri, loba nembahinun,’ seneropne mo sembe yingkirop. Aghana na yahingena, ‘Nimi kamag wamikti, sinag teko wamna koma wamukang,’ aro yahi.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Na pham domba paia uhinne walinge wamna. Pham domba paia uhiropne walingeri ulamnep nena, ‘Tebahanea babe pham domba taulbahinun,’ aro ulamla.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nen nimiri, ‘Pham domba yae wamsinenge sembe kamna tatneheng,’ aro yae wamsinep. Aghana pham domba eldamneringe kom tanena, ngainge eldamneri pham domba paia uhiropne saog wamnep kom. ‘Kamna tatneheng,’ aro yae wamsinep nimi enekori kemelamleba, pai kam yonge yan alogleba, iple tanena, pham domba taneko laplobi agha merero pinep. Laplobi agha pihileba, pai kam yongeri pham domba oro pabileba, nenne talup tangto anden-anden tanep.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pham domba yae wamsin nimi eneko laploa merero pihinep nena, ‘Kamna tatnukang,’ aro ua uropti, pham domba taneko sembe seneragsin koma laploa pihinep.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14-15</span><span class="vsp">&nbsp;</span>Na pham domba paia uhinne walinge wamna. Naniri na el wamnelba, wamna saog uro nari babe Nani el wamna. Ane saog uro nari pham domba taneko el wamsinba, sindi babe na el wamneang. Nari sin sembe ulamnangena, ‘Tebahanea babe pham domba naringe taulbahinun,’ aro ulamna.<span id="bookmarks14-15"></span> <a id="v16"></a><span class="v">16</span><span class="vsp">&nbsp;</span>Pham domba orange babe naringe wamang aghana, sin wamangag anam ma'ap tangto wimbamang kom. Sin babe nari taluro poa yahinepneog wamla. Nari yubu lilim ka'eamikpa, poa yahineba, pham domba winip tangtoba nhonog ma'ap taikpa, sin paia uhiropne nhonog wamnun.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Na Naniri o'ona sembamnel nena, ‘Na tebane andarina, nen kamag nenep tanun,’ aro ulamnange sembe na Naniri o'ona sembamnel.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nimi nhondi babe na kamag wamnange nanag agha taluro tomnep kom. ‘Na tebanun,’ aro nari wanaag agha palil dalamna. Na Naniri arukto mikiba nanag tatneogpa, nari saeag wamla. Mikiba nanag pibogne agha, ‘Na tebanun,’ aro palil dalamneri, mikiba nanag pibogne agha na nen kamag nenep tanun,” aro ambatsiog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Yesusti wene alamogne sembe Yahudi nimi nubu nang nen sin mamun yubu nenep tangka lel dalamek.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sin nimi maiknori yubu lelamekti, “Phia el kulomag wa'ioba, el nenek salelamlaba lelamla. Sa'a sembe eldi yubu lelamlange ka'elamlom?” alamek.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Aghana nenneri lelamekti, “Nimi kulomag phia yonge wa'isin nimiri lerop yubu saogne lelamla kom. ‘Phia mikibari nimi haing uropne kwelekahinba ipsinep,’ alamlom te?” alamek.<span id="bookmarks21"></span></div>

<div class="s"><div id="s3">Yahudi nimiri Yesus sembe karong aro wa'epto yag lambaeka</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>As Yerusalem aneko son li wamog. Ko'o enekoag Yahudi nimiri sani yoro telamekne, sikinisa yabori samenag, “Allahri Mem Ae lomag walingeog wamlul,” aro sembenga yag lanaro ina kubekne sembe nimi tanekori seneragto ulamek.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Allahri Mem Ae aramag ae imag aghabog sorop ae nhon si “Salomo” engeropne wamogpa, Yesus aneko yabalamog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yabalamogpa Yahudi nimi nubu nang Yesusag yaekti, warekto longol aek. Warekto longol aekti, yubu lelamekti, “Nuri an sembe, ‘Ambatsiso,’ senelamapne neneri nu wana limilamsilba, etsum agha lag nenero ambatsululam? Anna Allahri wepto pogtopne Kristus poneko wamlam tanena, andi yubu tibin uro ambatsululam,” seek.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene seekpa, Yesusti sinag samoro yubu lelamogti, “Nari a'unag ambarelamsino aghana, a'undi nanag sikne aro seneraglamnelom kom. Nari awe, ‘Na Nani si nubu talul,’ aro welamnonge nenekori na etne wamnange lag nenep tangto keknel dalamna.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Keknel dalamna aghana, a'unna pham domba naringe wamlom kom ane sembe, a'undi nanag sikne aro seneraglamnelom kom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Pham domba naringe tanekori nari yubu lilim ka'elamneang. Nari sin ililamsindi, el wamsinba, sindi nanag neleplamneang.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nari sinag ya'ag kamag uro unne tareamsinba, sin ya'ag uro wamikti, ka'eseptaukang kom. Nimi nhondi babe pham domba naringe taneko na saeag agha pelepto topsilul kom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Pham domba taneko Naniri na saeag pibog. Nia mangkina wamlangeag agha el mikip sirik saogne nhon babe wamla kom. Nimi nhondi babe Naniri saeag agha sin pelepto topsinep kom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nanap na Naniap ot nhonog wamnam,” seog.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wene seogpa, Yahudi nimi tanekori nen kirik tobekti, “El kirikti obukap,” aro ulamek.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>“Obukap,” aro ulamekpa, Yesusti sinag samoro yubu lelamogti, “Na Naniri, ‘Awe toplulam,’ aro na saeag pibo awe nari walia maikno a'un whingag lag nenero ulamno. Walia tomnonge huropne sembe a'undi na kirikti opnuanelom?” aro haibahiog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene aro haibahiogpa, Yahudi nimi tanekori samoro, “Andi walia ualamne sembe kirikti opkukap kom. Nuri an, ‘Kirikti opkukap,’ aro ulamap nena, an nimi so'oagne wamlam aghana, andi yubu leropneag agha Allahap nhon sansano nenep talamne toman agha Allah san tilipto leplam. Allah san tilipto leplamne sembe, ‘Opkukap,’ aro ulamap,” seek.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wene seekpa, Yesusti samoro sinag yubu lelamogti, “Aruksirop yubu a'undi saelba ulamlom yubu anekoag Allahri yubu lebogne wamlangena,</div>
<div class="q top-spacing">‘Nari a'unag yubu lelamsiri, “Allah mikiba wamlom,” sehi,’</div>
<div class="p">aro mome toro pibogne wamla kom te?<span class="footnote selectable" id="F-0"><sup>a</sup></span><span id="bookmarks34"></span> <a id="v35"></a><span class="v">35</span><span class="vsp">&nbsp;</span>Nu el wamap nena, Allahri yubu mome toro pairopne neneko nhon lupto yabinep komdi, ya'ag wamnepneog wamla. Sin Allahri yubu ka'erop nimi taneko sembe, ‘Allah mikiba wamlom,’ aro engkahiog. Wene aro engkahiog aghana,<span id="bookmarks35"></span> <a id="v36"></a><span class="v">36</span><span class="vsp">&nbsp;</span>na Naniri, ‘O'omne,’ aro wepneogti, mog so'oag pogneogne sembe nadamneri, ‘Allah Elme wamna,’ alamna tanena, a'undi nanag, ‘Allah san tiliplamlam,’ aro lemnep te?<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Na Naniri pogneogne ponekori awe nari tolamsene kom tanena, a'undi nanag sikne aro seneraglamnohom kom.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Aghana nari yubu leropne a'undi sikne aro seneraglamnep komne babe, na Naniri awe nari tolamna tanena, nari ulamnange neneko kembi agha sikne aro seneraglamnululom. Andarina a'un el uro wamlulom nena, Nani nanap ya'ag ma'ap tangto wamlaba, na Naniap ya'ag ma'ap tangto wamnange seneraglamlulom,” aro ambatsiog.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene seogne sembe sindi nen, “El saelbaukap,” aro ulamek aghana, el kilip tangom agha la'imbom seog.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Yesus nen samoro mag Yordan kauro Yohanesti samenag nimi mag sinag pelengelamsioghag aneko yaogti wamog.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Nimi maikno el wamoghag aneko yalamek. Yesusag yingkina sin mamun yubu lelamekti, “Allah mikibari Yohanes pere agha ulamla senenne kekneba nhon babe uaog kom aghana, Yohanesti nimi eneko sembe ambatsiog yubu ni ot sikne lebog,” aro wene alamek.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Wene alamekti, nimi maikno wamekne tanekori Yesusag sikne aro seneraglamek.<span id="bookmarks42"></span></div>
</div>
</body>
</html>
