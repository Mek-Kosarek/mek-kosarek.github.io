<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus i</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-09-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-08-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;i&nbsp;&nbsp;</a></span>
  <span class="button"><a href='kkl-09-1CO-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-10-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Korintus</span></div>
<div class="mt2"><span class="mt2">Nimi Sembe</span></div>
<div class="mt2"><span class="mt2">Paulusti Mome Toro Pibogha Selekne</span></div>
<div class="b"></div>
<div class="b"></div>
<div class="imt"><div id="imt1">El nenerop yubu palilamap</div></div>
<div class="ip">Paulusti mome toro pibog yubu enena as soro kalurop as Korintus wamek nimi sembe mome toro pibog. As Korintus aneko nubu as mag laut longorop mag abolag wamogpa, kabongag mag alip toman pirop nimi maiknori kabong pabiro as anekoag sangnil alamek. As Korintus aneko Yunani so'oag wamogpa, Roma nimiri luknubahiekti saelbamsiek. Roma nimiri saelbamsiek aghana, nimi sisa a'ero-a'ero wamek nimi maiknori as Korintus anekoag wali-waliaba maikno poa yalamekti, kamna kapto tol dalamek. Nimi sisa Yahudi nimiap, nimi sisa Yunani nimiap, nimi sisa yogne babe maikno wamek. Nimi sisa a'ero-a'ero wamek aghana, Allahri seneropne sunsunum uro ul palamek komdi, salik-malik uropne maiknoro ul palamekti, mema yogne-yogne phalamsiek. Undo unulamek aghana, Paulusti samenag as Korintus aneko wa'alaogti, wa'anero nimi taneko yubu walinge Yesus sembe ambatto tongolamsiogpa, nimi maiknori sik senelamekti, Yesusag wana palirop nimi tanekori Allah yubu lero winil dalamek.</div>
<div class="ip">Allah yubu lero winil dalamek aghana, Paulus as Korintus agha lambaogpa, yog nimi babe Allah yubu ambarel ahiek. As Korintus anekoag yubu amoro ambatsirop nimi etpare wamekpa, Korintus nimiri ambatsirop nimi tanekoag neleplamekti, waptangto a'ep tangkamek. Yubu ambatsirop nimiag neleplamekpa, “Amoro ambatsirop nimi eneko neleplamla,” aro maghag pelengelamsiek. Nimi a'eptangka nimi nhonag nelepto maghag pelengelamsiekne sembe Paulusti, “Nimi maikno na si paliag nenero neleplamneikti, ‘A'ep tangkamikag,’ aro nari nimi maikno maghag pelengkahisi komne wali,” sembaogti ambatsiog (<span class="reflink"><a href="kkl-09-1CO-001.html#v14">1 Korintus 1:14-15</a></span>).</div>
<div class="ip">Nimi sisa a'ero-a'ero wamek nimi tanekori Yesusag wana palilamekti hail dalamekti, “Yesusag wana palirop nimiri welaro ul palamukap,” aro haiptangto mome tobekti, Paulusag pibek. Mome toro haibaek yubu eneko Paulusti kembaog aghana, nimiri wali uro pibek komba, kom taog. Paulusag mome toro pibek yubu kom taog aghana, Paulus as Efesus wamogti, sin Korintus nimiag samoro wenelamsiog yubu ene mome toro pibogpa, wene a'undi yubuag tipto mome toro palilamap. Paulusti sin as Korintus nimiag wenelamsiog tamna,</div>
<div class="ili top-spacing">Yesusag wana palirop nimiri seneragna nhonog wamnepne sembe,</div>
<div class="ili top-spacing">nengabo kelabo salik-malik salep tangtopne sembe,</div>
<div class="ili top-spacing">nimiri wanaag seneragnange sembe,</div>
<div class="ili top-spacing">“Allah yubu lebukap,” aro winip tangtobag ulamnepne sembe,</div>
<div class="ili top-spacing">Allah Yame Walingeri tarelamsilne sembe,</div>
<div class="ili top-spacing">apna teptop nimi agha kamag tanepne sembe</div>
<div class="ip">tibin nembarelamsiogti, mome toro pibog. Paulusti Allah Yubu Walinge Yesus sembe kiliro ni tam neneko sembe wenero tibin nembarelamsiog.</div>
<div class="iot">Paulusti Korintus nimi sembe mome toro pibogha selekne lomag wamlange</div>
<div class="io"><span class="bk">1:1-9</span> Korintus nimi kipsiogha</div>
<div class="io"><span class="bk">1:10--4:21</span> Yesusag wana palirop nimi a'el dalamekne sembe ambatsiogha</div>
<div class="io"><span class="bk">5:1--7:40</span> Nengabo kelabo salik-malik salel dalamekne sembe ambatsiogha</div>
<div class="io"><span class="bk">8:1--11:1</span> Mema yogne pharo koma Allah mo omeklamnepne sembe ambatsiogha</div>
<div class="io"><span class="bk">11:2--14:40</span> “Allah yubu lebukap,” aro winip tangtobag ulamnepne sembe ambatsiogha</div>
<div class="io"><span class="bk">15:1-58</span> Kristus teptobag agha kamag taog saog uro nu babe kamag tanepne sembe ambatsiogha</div>
<div class="io"><span class="bk">16:1-24</span> Paulusti, “Uanun,” aro ambatsiogti, komopto kipsiogha</div>
</div>
</body>
</html>
