<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='kkl-05-LUK-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yudasti “Yesus pan khebanun,” aro Yahudi nimi nubunangap saekag lebeka</div></div>
<div class="r"><div id="r1">(<span class="reflink"><a href="kkl-03-MAT-026.html#v1">Matius 26:1-5</a></span>, <span class="reflink"><a href="kkl-03-MAT-026.html#v14">14-16</a></span>; <span class="reflink"><a href="kkl-04-MRK-014.html#v1">Markus 14:1-2</a></span>, <span class="reflink"><a href="kkl-04-MRK-014.html#v10">10-11</a></span>; <span class="reflink"><a href="kkl-06-JHN-011.html#v45">Yohanes 11:45-53</a></span>)</div></div><a id="v1"></a>
<div class="m">
<div class="c-drop">22</div> <span class="v">1</span><span class="vsp">&nbsp;</span>Yahudi nimi sembe nubu sum peramag wamogpa, nimi maiknori, “Nubu sum Paskah taleba, as Yerusalem sani yoro telameberi, kwaneng roti walerop komne ik saekpare telamukap,” aro Yerusalem longoro yalamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Longolamekti wamekpa, memnang Allah sembe palirop nang sikini yaboap, Musari yubu amohirop nangap tanekori, “Welaro Yesus obukap,” senelamek. “Obukap,” senelamek aghana, nimi maiknori Yesusti yubu awi uro ka'elamekpa, sin Yahudi nimi nubunang taneko logti, “Welaro Yesus obukap,” aro ina elamek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Yesus salero obukap,” aro ina elamekpa, Yesusti wepto pogsiog nang aobare nang agha nimi nhonna, Yudas Iskariotne wamog. Phia yonge sikini nubunge Yudas kulomag wa'ina wana aluklamogpa,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yudas neneko memnang Allah sembe palirop nang sikini yaboap, Allahri Mem Ae yae ua unnang yin salerop nang sikini yaboap wamekag piogti, “Welaro Yesus a'unag pan khebanun,” aro yubu nikne lelamek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Yudasti, “Yesus pan khebanun,” aro ambatsiogpa, sin wana awi uahiogpa, “Yesus nunag pan khebamenba, kamna kaptoba tatkukap,” aro salag lero pibek.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Saekag lebekneag agha Yudasti wali seogti, “Yesus nimi oroghag pileba, pa'asea wamleba, pan khebanun,” aro weamogti, keme nelero seneraglamog.<span id="bookmarks6"></span></div>

<div class="s"><div id="s2">“Paskah sum eneko kwaneng nhon tukap,” aro meneklameka</div></div>
<div class="r"><div id="r2">(<span class="reflink"><a href="kkl-03-MAT-026.html#v17">Matius 26:17-25</a></span>; <span class="reflink"><a href="kkl-04-MRK-014.html#v12">Markus 14:12-21</a></span>; <span class="reflink"><a href="kkl-06-JHN-013.html#v21">Yohanes 13:21-30</a></span>)</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Yahudi nimiri ik saekpare kwaneng roti walerop komne telamek ko'o alnirop sum, nubu sum Paskah sum eneko taog. Paskah sum talamogpa, Yahudi nimiri ul piropne sunsunum uro, “Sumene pham domba me oro yobaukap,” aro uanepneog wamog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>“Yobaukap,” aro ulamekti, eldi yubu ka'ero neleptop nang phende Petrusap Yohanesap abeneko Yesusti poglamsiogti, “Nu Paskah sum pham domba me oro yoro tukap. A'un samenag pirumundi meneklamturom,” aro pogsiog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene aro pogsiogpa, sindi Yesusag hailamdekti, “Nai tala siba yoro meneklolamnunam,” aro haibarek.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene aro haibarekpa, Yesusti sinag samoro ambarelamsiogti, “As soro kalurop as Yerusalem pururom. As wa'ilamtumun abeneko pere, nimi kabuni nhon mag tero poa yalamlenge pone haiptamundi, elag nelebarurom. Elag nelepto palapmundi, el wa'alogle ae eneag wa'irurom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Wa'irumundi ae ngainge ponekoag, ‘Yubu amohiropne ponekori nun anag pogsilba yanam. Anag hailangkeldi, “Nanap nari yubu ka'ero neleptop nangap Paskah sum eneko mo wameberi, andi ae lom nhonag telaukap. Ae lom nelag agha nanap nari yubu ka'ero neleptop nangap mo wameberi, pham domba me nhon tukap?” aro hailangkeldi, nu pogsilba yanam,’ sururom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Wene surumunba, ae ngainge ponekori a'unag ae tika paliagneag ae lom nubunge ambatsilul. Ae lom nubunge anekoag ae usa puna babe, kwaneng palinag babe ni sunuro nu sembe wero wamla. Ae lom eneag agha nu ni sembe wero palilamturom,” aro Yesusti sin phende pogsiog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene aro pogsiogpa, eldi yubu ka'ero neleptop nang phende abeneko pirekpa, Yesusti sinag, “Ipturom,” seogne sunsunum uro iptek. Iptekti ae lom anekoag wa'irekti, “Paskah sum sembe kwaneng nhon tukap,” aro togto meneklamdek.<span id="bookmarks13"></span></div>

<div class="s"><div id="s3">Nu Saelba Uhiropneri, “Nanag seneragto kwaneng maghap tululom,” aro ambatsiogha</div></div>
<div class="r"><div id="r3">(<span class="reflink"><a href="kkl-03-MAT-026.html#v26">Matius 26:26-30</a></span>; <span class="reflink"><a href="kkl-04-MRK-014.html#v22">Markus 14:22-26</a></span>; <span class="reflink"><a href="kkl-09-1CO-011.html#v23">1 Korintus 11:23-25</a></span>)</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Heng purukaogpa, “Wene tukap,” sembaekti aeag wa'ina Yesus eldi wepto pogsiog nang tanekoap, “Kwaneng nikag tukap,” aro pulaek.<span id="bookmarks14"></span> <a id="v15"></a><span class="v">15-16</span><span class="vsp">&nbsp;</span>Pukekti Yesusti sin ambarelamsiogti, “Nu Yahudi nimiri wene Paskah sum pham domba me yoro telamapne saog uro nen tenun kom. A'unag ambarelamsinne ka'ebahut! Allahri mog so'oag nimi saelbamsilula lag tale sum uro yabile taneogna, nu Paskah sum seneragto ulamapne ni sunsunupto yabilul. Sum eneko mo wene yoro telamapne saog uro nen tenun. Ane sembe, na anam seklenne sekleban komag na wana maikno uro a'unap nhon, ‘Paskah sum sani yoro nikag kwaneng tehebe,’ senelamnori wamna,” aro ambatsiog.<span id="bookmarks15-16"></span></div><span id="bookmarks15-16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene seogti, mag ma'iag mag anggur lolterop mag tero lirop mag ma'i tobogti, saelbamogti Allahag, “Wali tatsilam,” aro kibog. “Wali tatsilam,” aro kibogti sinag tarelamsiogti,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>“Allahri nimi mog so'oag nimi saelba uhin ko'o anam uro yabin komag, anggur lolterop mag nen tenun kom. A'unag ambarelamsinne ka'ebahut! Ot Allahri nimi mog so'oag nimi saelba uhin ko'o lag tale sum eneko og, anggur lolterop mag nen tenun. Ane sembe, wene mag ma'i a'unag tarelamsinne nene topmundi, a'unkaboag pogtangto telamlulom,” aro tatsiog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene seogti Yesusti kwaneng roti tobogti, “Nani, wali tatsilam,” aro Allah kibog. “Wali tatsilam,” aro yubu lebogti, kwaneng roti aneko saeri khepto-khepto tatsiog. Tarelamsiogti, “Nari nong ane a'un sembe tarelamsin. Wene kwaneng roti telamap saog uro a'undi amik telapmun sum babe na sembe ekon tan koma seneraglamnumundi ulamlulom,” aro tatsiog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kwaneng roti khepto-khepto tatsiogpa teekpa, eldi kwaneng roti tatsiogne saog uro mag anggur lolterop mag ma'i babe tobogti ambarelamsiogti, “Mag anggur lolterop mag ma'i ane nari eneng ikto lambanualne eneag agha Allahap wendog yubu nikne kaupnepne sembe ikto a'unag tarelamsin.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>A'unap nhon kwaneng pairo terobag agha nikag telamap aghana, a'un wene saeri tolamlom nimi nhondi na pan khebanelul.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Na mog so'oag nimi tahinge nanag uro yabilul nena, samenag Allahri, ‘Undo uro yabilul,’ aro yubu lebogne sunsunum uro tebanun. Ot na pan khebanele nimi sembe yaghe senero seklebalul,” aro Yesusti sin aobare nang ambatsiog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene aro ambatsiogne sembe sin mamun, “Etneri pan khebalulne sembe lepla,” aro hail dalamek.<span id="bookmarks23"></span></div>

<div class="s"><div id="s4">Sin Yesusti wepto pogsiog nang aobare mamun, “Etne agha nubunge wamlul?” aro yubu lel dalameka</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Sin aobare nang tanekori sin mamun yubu lelamekti, “Nun anabiag etne agha nubunge wamla?” aro yubu lel dalamek.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene alamekpa Yesusti sinag yubu ambarelamsiogti, “Nimi sisa Yahudi kom nimi sembe yubu sia lennangdi nimi luknuhiro salelamsiang. Sin Yahudi kom nimi anabiag agha mikip taek nimiri aruksirop yubu ambarelamsiangdi, sindam nimi sembe, ‘Na a'uni walinge wamna,’ aro maibil dalamang.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Sindi undo ulamang aghana a'undi unuahiseng kom. Sindi ulamangne saog uro uan koma a'undi ulamlulom nena, a'un agha nimi nubu sirikne wamlam tanena, andamne mombolag nenep tangto olog sirikne saog nenep talulam. Nimi whingag menangalamsilamba, neleplangkeang tanena, nimi yepsinne saog nenep talulam.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Nari a'unag, ‘Andamne mombolag nenep talulam,’ aro aruklamsin saog uro nari babe nandamne mombolag nenel dalamna. Sunumnana, nimi nhon, ‘Kwaneng tenun,’ aro pukamsoba, eldi aruknari kwanengap maghap el whingag payingkina yebelaho tanena, nimi phende nene agha mog so'oag nimiri nelagha nubunge senelamang? Nimi nubungena, ot el kwaneng telamnange poneko nimi nubunge sembanep. Na a'un anabiag wamnange, ‘Yepne,’ aro arukahinep aghana, nimi yeplamsinne tahiri wamna.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28-29</span><span class="vsp">&nbsp;</span>Nari Nai ponekori na wepto, ‘Mog so'oag nimi saelbamsululam,’ aro pogneog. A'un tane wamlom nangna, na eraruk uro ulamnoag a'undi na laploa pineom kom. Ane sembe Nari Nairi nanag, ‘Saelbamsululam,’ aro ambatneog saog uro a'unag babe, ‘Nimi saelbamsululom,’ aro a'un saeag nenelamsin.<span id="bookmarks28-29"></span> <a id="v30"></a><span class="v">30</span><span class="vsp">&nbsp;</span>‘Nimi saelbamsululom,’ aro a'un saeag nenelamsin andarina, nari mog so'oag nimi saelba ulamsine abeneko pere a'undi babe nimi nubunge puka urobag pukapmundi, na umag nimi salero yubu sia lelapmunba, Israel ponekori nimi sisa aobare liksiog nimi sembe tam lelekto kemero karebalulom. Nari umag nimi salero yubu sia lelapmundi, nari kwanengap maghap pairo telamneag a'undi babe nanap nhon nikag telamukap,” aro Yesusti eldi wepto pogsiog nang aobare nang tanekoag ambatsiog.<span id="bookmarks30"></span></div>

<div class="s"><div id="s5">Yesusti Petrusag, “Andi na sembe, ‘Ekonne,’ sululam,” aro ambarogha</div></div>
<div class="r"><div id="r4">(<span class="reflink"><a href="kkl-03-MAT-026.html#v31">Matius 26:31-35</a></span>; <span class="reflink"><a href="kkl-04-MRK-014.html#v27">Markus 14:27-31</a></span>; <span class="reflink"><a href="kkl-06-JHN-013.html#v36">Yohanes 13:36-38</a></span>)</div></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Yesusti Simon Petrusag yubu lelamogti, “Simon, Simon wali uro ka'eamlulam! Phia yonge sikini nubungeri a'un nari yubu ka'ero neleplamnelom nang taneko sembe Allahag molbaongena, ‘Nari sin ni mipsinun. Miplamsineri nimiri kwaneng roti wana poloro yo'oag agha, “Kolopto yingkilul,” aro keloplamang saog uro sin wepsinun,’ aro phia nubunge nenekori Allahag molbao.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Molbao aghana, nari an sembe mo kopto Allahag molona molbatkenongena, Simon andi nanag sikne aro wana palilamlamne neneko, ‘Lupto yabilul kom,’ aro molbatkeno. Phia yonge sikini nubungeri mipkeleba, andi nanag samoro yamen tanena, andi ankabori nanag wana seneragnange mikip nembahilulam,” aro Yesusti Simonag ambarog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wene aro ambarogpa, Simondi samoro Yesusag, “Nai, nu Saelba Uhiropne wamlam. Na anag ya'ag neleplangkenun. Nimiri na anap haing sae kaupto kop aeag tobongkipsiika babe, anap nhon tebanemea babe an liloa pikenun kom,” aro wene seog.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wene seogpa, Yesusti Petrusag, “Petrus, sik uro ambarelangken. Sumene winang ayamdi anam kau sen komag andi ik wilindi na sembe, ‘Nimi ene na ekonne,’ sululam,” aro Yesusti Petrusag wene seog.<span id="bookmarks34"></span></div>

<div class="s"><div id="s6">“Nimiri a'un aisa nembahukangne sembe wero wamlulom,” aro Yesusti ambatsiogha</div></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene aro Petrusag ambare agha sin taneko ambarelamsiogti, “Nari samenag a'un poglamsinori, ‘Palapmundi kamna kaptoba babe, ag babe, yan wangana nen nhon babe poro koma sae lam pululom,’ aro pogsino aghana, a'unag kwema unna olog uahio to, kom to?” aro haibahiog.</div>
<div class="p">Wene aro haibahiogpa, sindi samoro “Kwema nunag uahio kom,” seek.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Wene aro, “Kom,” seekpa Yesusti yubu lelamogti, “Samen nari a'un, ‘Sa'a-sa'a poro koma pululom,’ aro pogsino aghana, wenena a'undinge kamna kaptoba lirop ag wamleba, ag nongag enektop ag babe, kwaneng lirop ag babe wamsile tanena, toro poroamundi pululom. A'un pelep tanepne sembe karog wamsile kom tanena, a'undinge ag siliro pelengero wangka ulamlom ag nimiag kamna kapto toroamundi, kamna nenekoag agha karog toroamundi pululom.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Nari a'unag, ‘Unualulom,’ aro ambatsinne nene tibin nenero ambatnuahin. Allah yubuag samenag na sembe mome toro pibog yubu nhon sik uro nanag uro sunup talul. Samenag Allahri yubu silimu tiptopne ponekori na sembe mome toro palilamogti,</div>
<div class="q top-spacing">‘Nimiri el sembe, “Yubu sia ingisaptopne,” aro seneragtop,’ aro mome toro pibog.</div>
<div class="p">Anamag nimiri amik na senelamneikne sembe mome toro pibogne nene sik uro sunup talul. Wene babe uro yabinual,” aro Yesusti ambatsiog.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Wene aro ambatsiogpa, Yesusti yubu ka'ero neleptop nang tanekori Yesusag, “Nai, nu Saelba Uhiropne. Karog phende abene wamla,” seekpa Yesusti, “Hae sunsunum,” seog.<span id="bookmarks38"></span></div>

<div class="s"><div id="s7">Yesus Getsemani so'oag piogti, Allahag molona molbaogha</div></div>
<div class="r"><div id="r5">(<span class="reflink"><a href="kkl-03-MAT-026.html#v36">Matius 26:36-46</a></span>; <span class="reflink"><a href="kkl-04-MRK-014.html#v32">Markus 14:32-42</a></span>)</div></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene seogti, Yesus sop-sop Zaitun yimag palamog saog uro sum eneko babe Zaitun yimag piogpa, eldi yubu ka'ero neleptop nimi taneko babe nelepto piek.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>“Pukap,” sembaekag aneko piekti, Yesusti sin neleplamek nimi tanekoag, “Orabari a'un mipsileba, malia ulapmunagti, a'undi Allahag, ‘Nu yepsi,’ aro molona mololamlulom,” aro ambatsiog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Wene aro ambatsiogti, olog we uro piogti, yabu sanukto pulingkina Allahag molona mololamogti,<span id="bookmarks41"></span> <a id="v42"></a><span class="v">42</span><span class="vsp">&nbsp;</span>“Naniong, andi nanag, ‘Seklero tebalulam,’ aro mag tebatneloa saog uro tatneomne neneko ikin wamla. An wali sembalam tanena, mag tebatneloa saog uro tatneomne neneko kom nembalulam. Ot nari, ‘Undo yaboho,’ seneropne agha ualulam kom. Andi wanaag seneropne agha uro yabilul,” aro Allahag molona molbaog.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Wene aro Allahag molona molbaogpa, Allah arukna malaikat imag agha yingkina el whingag lag taogti, mikip nenelamog.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Yesus el seklenne seklebanepne ikin sirikti, Yesusti wana ikinneag agha Allahag molona mololamog abeneko pere elag whin tinilamogne eneng karaklamloa saog uro so'oag tinilamog.<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Yesusti molona molbaogti, sekom agha yingkina kemelamsiogpa, eldi yubu ka'ero neleptop nang malameka kembahiog. Sin kwahing malamek nimi taneko wana ikindi, nong pesa tahiogpa, malameka ipsiog.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Malameka ipsiogti, yubu lelamogti, “Sa'a sembe a'un malamlom? Pukmundi Allahag molona mololamsu. Orabari a'un mipsileba, malia ulapmunagti, a'undi Allahag, ‘Nu yepsi,’ aro molona mololamlulom,” aro wenero ambatsiog.<span id="bookmarks46"></span></div>

<div class="s"><div id="s8">Yesus saelbaekti, haing sae kaupto pabieka</div></div>
<div class="r"><div id="r6">(<span class="reflink"><a href="kkl-03-MAT-026.html#v47">Matius 26:47-56</a></span>; <span class="reflink"><a href="kkl-04-MRK-014.html#v43">Markus 14:43-50</a></span>; <span class="reflink"><a href="kkl-06-JHN-018.html#v3">Yohanes 18:3-11</a></span>)</div></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Yesusti anam yubu ambarelamsiog abeneko eldi yubu ka'ero neleptop nang aobare nang nhon Yudas neneko menangkamogti, nimi maikno payalamsiog. Poa yahiogti, Yudas nenekori, “Yesus togtog aro somoro kipnun,” aro Yesus whingag sekel piog.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Yudasti Yesusag unuaog aghana, Yesusti yubu lelamogti, “Yudas, na mog so'oag nimi tahingena, andi togtog aro na pan khelamnelam, te?” seog.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Yesusag neleptop nang elap aneko wamek nang tanekori ibekti, wene uro yabinepne sembe el taekti, yubu lelamekti, “Nu Saelba Uhiropne, nimi tane karog agha opsukap te?” seek.<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Wene seekpa sin, “Yesus saelbaukap,” aro yaek nimi anabiag agha memnang Allah sembe palirop nang sikini nubunge arukna nhon babe wamog. Wamogpa Yesusag neleptop nang taneko nhondi karog kilbom agha memnang sikini arukna wamogne poneko ao sirikne pubom agha pelengkaog.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Undo unuaog aghana, Yesusti irikto yubu lelamogti, “Unualamne nene libe,” seogti nimi enekori aoag Yesusti sae pibogti, nimi eneko wali nembaog.<span id="bookmarks51"></span></div><span id="bookmarks51"></span><a id="v52"></a>
<div class="p"><span class="v">52-53</span><span class="vsp">&nbsp;</span>Wene aro wali nembaogpa, memnang Allah sembe palirop nang sikini yaboap, Allahri Mem Ae yae ua urop nang sikini yaboap, Yahudi nimi wenehirop nang yaek nang tanekoag Yesusti yubu lelamogti, “Na sop-sop Allahri Mem Ae aramag wa'alamnori, a'un whingag ua ulamno aghana, a'undina salelamneom kom. Na, ‘Mo sekukap,’ aro mal tarop nimi sikini wamsene tanena, a'undi nanag yalamlomne karoghap kameap payalamlomne sunsunum sembanep. Na, ‘Mo sekukap,’ aro mal taropne wamna te? Ane sembe a'undi nimi whingag yo kom uro na saelbanep aghana, Allahri ko'o ologha ane a'un liamsilbana, el inipnag saelba uhiropne phia sikini nenekori senenne sunsunum uro a'undi ul palamlom,” aro Yesusti ambatsiog.<span id="bookmarks52-53"></span></div>

<div class="s"><div id="s9">Petrusti Yesus sembe, “Na ekonne,” seogha</div></div>
<div class="r"><div id="r7">(<span class="reflink"><a href="kkl-03-MAT-026.html#v57">Matius 26:57-58</a></span>, <span class="reflink"><a href="kkl-03-MAT-026.html#v69">69-75</a></span>; <span class="reflink"><a href="kkl-04-MRK-014.html#v53">Markus 14:53-54</a></span>, <span class="reflink"><a href="kkl-04-MRK-014.html#v66">66-72</a></span>; <span class="reflink"><a href="kkl-06-JHN-018.html#v12">Yohanes 18:12-18</a></span>, <span class="reflink"><a href="kkl-06-JHN-018.html#v25">25-27</a></span>)</div></div><span id="bookmarks52-53"></span><a id="v54"></a>
<div class="p"><span class="v">54</span><span class="vsp">&nbsp;</span>Sindi Yesus saelbaekti poa lebekti, memnang Allah sembe palirop nang sikini nubungeri aeag poa piek. Yesus saelbaekti, poa palamekpa, Petrusna amik nelepto weag uro tiro palamog.<span id="bookmarks54"></span> <a id="v55"></a><span class="v">55</span><span class="vsp">&nbsp;</span>Nelepto tiro palamog aghana, memnang Allah sembe palirop nang sikini nubungeri aramag aneko auk nhon lolbaekti, nimi orange babe auk lekto puro warekamekpa, Petrus babe sin anabiag auk lekto pul piog.<span id="bookmarks55"></span> <a id="v56"></a><span class="v">56</span><span class="vsp">&nbsp;</span>Auk lekto pukamogpa, olog wareamogpa, kel nhon memnang Allah sembe palirop nang sikini nubunge arukna wamog kel nhondi Petrus pukamogha ibog. Ibogti yubu lelamogti, “Nimi ene babe Yesusap nhon ua ulamdang,” seog.<span id="bookmarks56"></span></div><span id="bookmarks56"></span><a id="v57"></a>
<div class="p"><span class="v">57</span><span class="vsp">&nbsp;</span>Kel enekori wene seogpa, Petrusti kom alamogti, “Naipsa'el, nari babe nimi ene ekon nimi,” seog.<span id="bookmarks57"></span></div><span id="bookmarks57"></span><a id="v58"></a>
<div class="p"><span class="v">58</span><span class="vsp">&nbsp;</span>Nen olog wamogpa, kabuni nhon yaogti, Petrus kembi agha, “An babe Yesusag neleplamlamne,” seog.</div>
<div class="p">Wene seog aghana Petrusti kabuni enekoag, “Na kom! Na elag neleptopne kom,” seog.<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Wene seogti wamogpa, ko'o olog piogpa, nimi kabuni yogne nhon yaogti, yubu mikip uro, “Nimi ene Galileange ane sembe, otsik uro el babe Yesusag neleptopne wamla,” aro wene seog.<span id="bookmarks59"></span></div><span id="bookmarks59"></span><a id="v60"></a>
<div class="p"><span class="v">60</span><span class="vsp">&nbsp;</span>Wene seog aghana, Petrusti samoro kabuni enekoag, “Nangkae, andi lelamlamne nene olog seneragna kom,” alamog abeneko winang ayamdi kau seog.<span id="bookmarks60"></span></div><span id="bookmarks60"></span><a id="v61"></a>
<div class="p"><span class="v">61</span><span class="vsp">&nbsp;</span>Winang ayamdi kau seogpa, Yesus tangabom agha Petrusag kembaog. Kembaogpa Petrusti nu Saelba Uhiropne Yesusti lebogne seneraghog. Yesusti samenag Petrusag yubu ambarelamogti, “Sumene winang ayamdi kau sen komag, andi ik wilindi na sembe, ‘Ekonne,’ sunululam,” seogne seneraghog.<span id="bookmarks61"></span> <a id="v62"></a><span class="v">62</span><span class="vsp">&nbsp;</span>Seneraghogti sekom agha lambaogti, wana noro agha ngik-ngogha engelamog.<span id="bookmarks62"></span></div>

<div class="s"><div id="s10">Yesus yubu nepto olameka</div></div>
<div class="r"><div id="r8">(<span class="reflink"><a href="kkl-03-MAT-026.html#v67">Matius 26:67-68</a></span>; <span class="reflink"><a href="kkl-04-MRK-014.html#v65">Markus 14:65</a></span>)</div></div><span id="bookmarks62"></span><a id="v63"></a>
<div class="p"><span class="v">63</span><span class="vsp">&nbsp;</span>Yesus yae wamek nimi tanekori yubu nepto ali nenelamekti, ol wa'alamek.<span id="bookmarks63"></span> <a id="v64"></a><span class="v">64</span><span class="vsp">&nbsp;</span>Sindi Yesusti whing lilbi agha lelamekti, “Allahri an wana heklangkelne agha ambatsi. An etneri olangkelne si lepmen,” aro yubu nepto olamek.<span id="bookmarks64"></span> <a id="v65"></a><span class="v">65</span><span class="vsp">&nbsp;</span>Yubu neplamekti, san tiliptop yubu maikno lelamekti, ali nenelamek.<span id="bookmarks65"></span></div>

<div class="s"><div id="s11">Yahudi nimi sembe tam kareptop nang whingag Yesus pabieka</div></div>
<div class="r"><div id="r9">(<span class="reflink"><a href="kkl-03-MAT-026.html#v59">Matius 26:59-66</a></span>; <span class="reflink"><a href="kkl-04-MRK-014.html#v55">Markus 14:55-64</a></span>; <span class="reflink"><a href="kkl-06-JHN-018.html#v19">Yohanes 18:19-24</a></span>)</div></div><span id="bookmarks65"></span><a id="v66"></a>
<div class="p"><span class="v">66</span><span class="vsp">&nbsp;</span>Wamekpa kwelekaogpa, lukun sum eneko Yahudi nimi sembe wenelamsiekti, tam kareplamsiek nang Mahkamah Agama nimi taneko winip taek. Sin winil dalamek nimina, memnang Allah sembe palirop nang sikini yaboap, Musari yubu amohirop nangap poloro winip taekti, “Nu whingag Yesus poa yalulom,” seekpa, poa piek.<span id="bookmarks66"></span> <a id="v67"></a><span class="v">67</span><span class="vsp">&nbsp;</span>Yesus sin whingag pabiekpa, sin tam kareptop nangdi Yesus hailamekti, “Nu ambatsululam! Anna mog so'oag nimi taluro saelba uhinepne Kristus wamlam tanena, nunag ambatsi,” aro ambarek.</div>
<div class="p">Wene aro ambarekpa, Yesusti samoro, “Nari samoro lag phoro a'unag ambatsisenea babe a'undi nanag sikne aro seneraglamnululom kom.<span id="bookmarks67"></span> <a id="v68"></a><span class="v">68</span><span class="vsp">&nbsp;</span>Nari a'unag haibahisenea babe a'undi samoro ambatnululom kom.<span id="bookmarks68"></span> <a id="v69"></a><span class="v">69</span><span class="vsp">&nbsp;</span>Aghana wene agha, na mog so'oag nimi tangtopne poneko Allah Mikipne poneko sae sirik sip ya'ag uro puknep,” aro ambatsiog.<span id="bookmarks69"></span></div><span id="bookmarks69"></span><a id="v70"></a>
<div class="p"><span class="v">70</span><span class="vsp">&nbsp;</span>Wene aro ambatsiogpa, sin niri elag hailamekti, “Wene selam tanena anna, ‘Allah Elme wamna,’ selam te?” aro haibaek.</div>
<div class="p">Wene aro haibaekpa Yesusti, “A'undi wene leplomne pone wamna,” seog.<span id="bookmarks70"></span></div><span id="bookmarks70"></span><a id="v71"></a>
<div class="p"><span class="v">71</span><span class="vsp">&nbsp;</span>Wene seogpa, sindi lelamekti, “Nundam nimiri eldamneri pamag agha yubu leplange aori ka'ebap. Ane sembe yog nimiri, ‘Undo-undo lero ulamoa ka'ebanori imno,’ aro lenne nen ka'ebaukap kom,” seek.<span id="bookmarks71"></span></div>
</div>
</body>
</html>
