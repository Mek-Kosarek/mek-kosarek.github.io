<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:15 </span><span class=\"ft\">Yunani yubuag mome toro pibog nena, “Weneog kwelekalba, ko'o wilindipneag wamap,” seog.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-07-ACT-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah Yame Walinge kulukul aogha</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Yahudi nimiri ik nubu sum si Pentakosta taogpa, Yesusag sikne aro wana palirop nimi taneko ot nhonoghag poloro winip tangto wamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Poloro winip tangto wamekpa, imag agha khao lilim mu arop saog uro lelamogpa, lo'om alamekag agha, ae sin wamek ae anekoag mu aro tobonglamog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Tobonglamogpa nimi taneko toman a'ero-a'ero auk pog libang-libang arop saogne sinag pulamsiog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sinag pulamsiogti, Allah Eldamne Yame Walingeri sin nongag to'opto wa'isiogti, mikipne pipsiog. Mikipne pipsiogpa, sin ekon yubu ka'eptanep kom yubuag alnibaekti, a'ero-a'erop yubuag Allah Yame Walingeri tatsiogha sunsunum uro lelamek. <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene aro lelamekti, as Yerusalem wamekpa, nimi sisa Yahudi nimi Allah yubu wali uro saelba ulamek nimi babe as Yerusalem wamek. Sin nimi sisa Yahudi nimi wamek aghana, mog so'o tala-tala im tiptobag so'o tiptobag wamek nimi anabiag ua ulamekti, yubu a'ero-a'ero lerop nimi wamek. Sin Yahudi nimi yubu a'ero-a'ero lerop nimi taneko, “Nubu sum uaukap,” aro as Yerusalem yalamek.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yingkina wamekpa, Allah Eldamne Yame Walingeri tatsiogha sunsunum uro a'ero-a'erop yubuag lelameka yingkirop nimiri ka'ebaekti, Yahudi nimi maikno wamek nimi taneko longolal alamek. Longolal alamekti ka'elamsiekpa, Yesusag seneragtop nimiri yubu a'ero-a'erop yubuag lelamekpa, ka'elamsiek nimi tanekori, “Welaro lelamang? Nundam nimiri yubu ka'elamapti,” senelamek.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ka'elamsiek nimi tanekori, “Yaghe mane agha uro yabil,” aro lo'om seekti, yubu lelamekti, “Kembamsut! Sin wene yubu lelamang nimina, mog so'o Galilea nimiri agha yubu lelamang kom te?<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ka'elamsiaba nuringe yubuag lelamangba, welaro lelamang? Nuringe as babe, yubu babe a'ero lero urop nimi aghari.<span id="bookmarks8"></span> <a id="v9"></a><span class="v">9-11</span><span class="vsp">&nbsp;</span>Nunna mog so'o Partia agha, Media agha, Elam agha, Mesopotamia agha, Yudea agha, Kapadokia agha, Pontus agha, Asia agha, Frigia agha, Pamfilia agha, Mesir agha, Kirene peramag Libia agha, Kreta agha, Arab agha, as Roma agha Yerusalem yingkirop nimi Yahudi nimi wamap. Roma agha Yerusalem yingkirop nimi, nhon wamapne Yahudi sisa kom nimi aghana, Yahudi nimi saog uro taburi, Allah omektop nimi tabu. Sin nimi tanekori tam nubunge Allahri ualne sembe lelamangba, nu mog so'o sirikag-sirikag yingkirop nimiri ka'elamsiap,” alamek.<span id="bookmarks9-11"></span></div><span id="bookmarks9-11"></span><a id="v12"></a>
<div class="p"><span class="v">12</span><span class="vsp">&nbsp;</span>Sin wene alamek nimi tanekori, “Logti, mane agha sindi nun yubuag lelamang,” senelamekneag agha, “Amik uro yabilulne welaro uro yabilul?” aro sin mamun hail dalamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Aghana sin nenneri lelamekti, “Mag yonge teangdi, nenek saelbahilba lelamang,” aro og solamsiekti, pam kwereklamsiek.<span id="bookmarks13"></span></div>

<div class="s"><div id="s2">Petrusti yubu ambatsiogha</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene alamsiekti, pam kwereklamsiekpa, Petrus poneko elkabo ko'olombare nang eneko babe sekekpa, Petrusti yubu nubu uro ambarelamsiogti, “A'un Yahudi nimi nangkabo. Yerusalem wamlom nimi nangkabo. Nari ambatsinun yubu ene a'un niri ka'eamsuri seneragsut.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Wene heng ot weneog tingil alba<span class="footnote selectable" id="F-0"><sup>a</sup></span> wamap ane sembe, mag yonge teang koma agha lelamang. A'undi lelamlomne nene saog uro nimi tane mag teangba, nenek saelbahilba, lelamang kom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sindi lelamangne nenena samenag Allahri ambarelamogpa, Allahri yubu silimu tiplamogne Yoel ponekori mome toro pibogha sunsunum uro lelamang.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Allahri lebogne Yoel ponekori mome toro pibog nena,</div>
<div class="q2 top-spacing">‘Ik komopnag li wamikag nari Nandamne Yame Walinge nimi ni mog so'oag wamik nimiag maiknoro pelengel anun.</div>
<div class="q2">A'undi mabo kelmabori babe nari yubu silimu tipto ambarelamsukang.</div>
<div class="q2">A'undi mabo nari, “Ibukang,” sembaneri uanea sunsunum uro ibukang.</div>
<div class="q2">A'un isag yabo nari, “Lenda mabukang,” sembaneri el nembahinenge lenda mabukang.<span id="bookmarks17"></span></div><span id="bookmarks17"></span><a id="v18"></a>
<div class="q2-vv"><span class="v">18</span><span class="vsp">&nbsp;</span>Sum eneko li enekoag na arukna kabuni babe, kelabo babe,</div>
<div class="q2">Nandamne Yame Walinge sinag maiknoro pelengkahinun.</div>
<div class="q2">Pelengkahineba nari yubu silimu tipto ambarelamsukang.<span id="bookmarks18"></span></div><span id="bookmarks18"></span><a id="v19"></a>
<div class="q2-vv"><span class="v">19</span><span class="vsp">&nbsp;</span>Nari imag paliag polanne uaneri,</div>
<div class="q2">so'oag agha babe el nenehinne kekneba uaneri pimnun.</div>
<div class="q2">Amik enengap, auk apna, auk mhong luma kuktopneap wamlul.<span id="bookmarks19"></span></div><span id="bookmarks19"></span><a id="v20"></a>
<div class="q2-vv"><span class="v">20</span><span class="vsp">&nbsp;</span>Imap so'oap Saelba Uhiropne yale sum eneko elel-molel arop sum talul. Aghana ik nubu sum eneko uro yabin komag, heng inibin sogmondo seleba, wal imag wamlange eneng saog talul.<span id="bookmarks20"></span></div><span id="bookmarks20"></span><a id="v21"></a>
<div class="q2-vv"><span class="v">21</span><span class="vsp">&nbsp;</span>Apna nimi etneri nu Saelba Uhiropne ponekoag si lero yoplamseng tanena, sin ni taneko taulbahilul,’ aro Yoel pere agha ambarog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Israel nimi nangkabo, a'unag yubu lemnunne nene ka'eamsut. Yesus Nazaretne ponekona, Allah mikibari uanepne babe, ‘Yaghe’ senenne polanne babe, el nenehinne kekneba babe Allahri Yesus pere agha ulamo. Eldi ulamonge kekneba mikipne a'un haingag agha ulamoa a'undi babe ibom. Allahri el pere agha ulamori, Yesus Nazaretne sembe a'unag tibin nembahio.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Allah eldamneri sembaogne sunsunum uro, ‘Tebalea pere agha mog so'oag nimi taulbahilul,’ aro a'undi saeag Yesus tatsiogpa, Allah yubu ingisapsirop nimi saeag nembaom. Nimi saeag nembaomdi, kalag siplobomdi obom.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Obom aghana Allahri, ‘El teptobag aneko ya'ag ua una sunsunum kom,’ sembaogti nimi seklero teptobag agha kamag nembaog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Daud ponekori Yesusag uro yabinepne sembe lelamogti, mome toro pibogne ane,</div>
<div class="q top-spacing">‘Imap so'oap Saelba Uhiropne sinag kweleknag na whingag ua ulamla.</div>
<div class="q">Nari sae sirik sibag ua ulamla ane sembe,</div>
<div class="q">na wana samsamolamnelul kom.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26-27</span><span class="vsp">&nbsp;</span>El ponekori paiamnelba, wana awi uro wamnari, lolo'opto pamag agha omeklamna.</div>
<div class="q">Anenge arukna sol walinge poneko so'oag agha polbalul kom.</div>
<div class="q">Nanenge yame nimi teptobag limnululam komne, na el.</div>
<div class="q">Ane sembe nong aneag, “Na toro pimnelul,” aro tibogto wamnun.<span id="bookmarks26-27"></span></div><span id="bookmarks26-27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Andi ina walinge nanag el nembatnelba, kamag wamnundi,</div>
<div class="q">na an saramag wamneba, na awi maikno teknero tarelamnululam,’</div>
<div class="p">aro Daudti sipto sebog,” seog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Nen tipto Petrusti ambarelamsiogti, “Nangkabo, nari a'unag sang-sanga lag phoro ambatsinep nena, nunisag nubunge Daud poneko tebaogpa, el kirik hogtoba lomag pairo sikek. Kirik lomag pibekag aneko wene nuri babe ililamap.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Daud poneko Allahri yubu silimu tiptopne wamog ane sembe, Allahri elag yubu so'opto salag palilamogti, ‘An anmabo mangarobari mangaroba mangkahyikne nhon an lunuro nimi saelba uhiropne puka urobag pukamlul,’ aro ambarogne el wamog.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wene aro ambarogpa, Daudti amik uro yabinepne sembe el uro lebog nena, ‘Na nong so'oag agha polbanebag, nimi teptobag limnululam kom,’ seogne nene el lunumna Kristus nen samoro kamag tanepne sembe Daudti lebog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Yesus poneko Allahri kamag nembaonge nu nhindi haingdi babe ibobo.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Kamag nembaori, Allahri kiliro tobongkia eldi sae sirik sip alikinag nembaori, Allah Eldamne Yame Walinge salag lebogne neneko elag pibo. Elag piboba, eldi maiknoro pelengel alba, aoag agha ka'ebalomdi, wene haingdi babe iplom ane.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Ane sembe, Daud poneko imag yingkiog kom aghana, Daudti lebog nena,</div>
<div class="q top-spacing">‘Nia mangkina Saelba Uhiropne ponekori na saelba uneropne ponekoag yubu lelamogti,<span id="bookmarks34"></span></div><span id="bookmarks34"></span><a id="v35"></a>
<div class="q2-vv"><span class="v">35</span><span class="vsp">&nbsp;</span>“Na sae sirik sip pulamena kekman, andi aisa nang andi yan mombolag pimneba nembahinun,” seog,’</div>
<div class="p">aro mome toro pibog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Nangkabo, ni ambatsin yubu ene ka'ebalomne a'un ekon uro wamnep kom. Yesus a'undi kalag sipto olobomne ponekona Allahri webogne Kristus wamla. Allahri elag, ‘Saelbamsululam,’ aro mikiba el saeag pibogne sembe a'un Israel nimi ni wana phende seneragna koma el uro wamlulom,” aro ambatsiog.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Wene aro Petrusti ambatsiogpa, Yahudi nimi tanekori ka'ebaekti, wana ikin tahiog. Wana ikin tahiogpa, Petrusap elkabo sin Yesusti wepto pogsiog nang tanekoap wamekpa, sinag hailamsiekti, “Nangkabo, nuri hulamukap?” aro haibahiek.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Wene aro haibahiekpa, Petrustina, “A'undi malia seneragto ulamlomne lipsimundi, Allahri senenne salero ulamlulom. Salero ulapmundi, Yesus Kristus siag kekhaekto nenel dalapmunne sembe maghag pelengkipsukang andarina, a'undi malia uropne Allahri tam wailag nembaleri, Allahri Eldamne Yame Walinge tatsilul.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Allahri, ‘Nandamne Yame Walinge tatsinun,’ aro samenag salag pibog nena, a'unap, a'un maboap, nimi weag wamang nimiap sembe salag pibog. Nimi etne nu Saelba Uhiropne Allah ponekori yopsileba, yaukang nimi taneko sembe salag nene pibog,” aro ambatsiog.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Yubu yogne maikno sikne lag nenero ambarelamsiogti, yubu yangaro yopto wenelamsiogti, “A'un malia ulamang nimi anabiag wamlomne wail ibongkia yamunba, Allahri sin nusamag agha a'un taulbahilulba yahut,” aro ambatsiog.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Petrusti yubu ambarelamsiogpa, ka'ebaek nimi taneko, “Maghag pelengkipsululom,” aro yaek nimi teng-tengne (3.000) yaekpa, maghag pelengelamsiek. Pelengkipsiekpa Yesusag sikne aro seneragtop nimiap ma'al dalamek.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Ma'al dalamekti, Yesusti wepto pogsiog nangdi yubu ambarelamsiekpa, sinag kweleknag sol wali uro yubu ka'elamsiekti seneraglamek. Wana nhonog uro sae tiptangto wamekti, kwaneng kheptangto tero ulamekti, Allahag molona mololamek.<span id="bookmarks42"></span></div>

<div class="s"><div id="s3">Yesusag sikne aro seneragtop nimi sae tiptangto wameka</div></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Yesusti wepto pogsiog nang tanekori, “Allah mikibari sin pere agha ual,” senenne kekneba babe, “Yaghe,” senenne babe maikno ulamek. Sindi ulameka kemelamsiek nimi ni taneko log senelamek.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Nimi ni Yesusag sikne aro wana palilamek nimi taneko wana nhonog uro wamekti, “Andinge naringe,” sen koma ot “Nuringeog,” senelamek.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Saeagha sikindinge kamna kapto tolamekti, kamna tolameka aneko teko wamsiogha sunsunum uro tarelamsiek.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Sinag kweleknag ma'ap tangto sol wali, wali uro Allah yubu sembe Allahri Mem Ae aramag poloro winildal wa'alamek. Sikindinge ae a'ero, “Kwaneng khepto tukap,” aro nhon aeag tea, nhon aeag tea wana wali uro yeng uro wamekti,<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Allah omeklamek. “Sin wana wali ulamang,” aro nimi niri wana awi uro tilamsiek. Wana awi uro tilamsiekpa, nu Saelba Uhiropne ponekori, “Taulbahinun,” senelamogne sunsunum uro nimi maikno tanekoag wana heklamsiogpa, Yesusag sikne aro seneragtop nimiap ma'al tanag sop-sop ma'al dalamekpa, maikno talamsiog.<span id="bookmarks47"></span></div>
</div>
</body>
</html>
