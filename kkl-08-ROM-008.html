<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Roma 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-08-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Roma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='kkl-08-ROM-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-1CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah Yameri seneropne sunsunum uro ulamnepne sembe ambatsiogha</div></div><a id="v1"></a>
<div class="m">
<div class="c-drop">8</div> <span class="v">1-2</span><span class="vsp">&nbsp;</span>Samen Allahri Musa pere agha aruksirop yubu ambatsiogpa, irikna phiro malia ulamubunge teptopne apto abu. Teptop nimi tabu aghana, wene nu Yesus Kristusap ma'ap tangkamap tanena, kamag nenehirop Yame anekori nu talulamsildi, wanaag aruklamsil. Nuri wanaag aruklamsil andarina, samen aruksirop yubu nimi opsinep yubu enekori wene nu aruklamsil kom. Ane sembe wene Yesus Kristusap ma'ap tangkamap nimi tam karepto ikinne nunag pimnepne orog.<span id="bookmarks1-2"></span> <a id="v3"></a><span class="v">3</span><span class="vsp">&nbsp;</span>Nari yubu lelamnangena, Musari aruksirop yubu ni wali uro saelba ul palamseng tanena, nimi eneko yepsinep. Aghana nu nimi nongog wamap nimiri ni wali uro uanep komba, Musa pere agha samen aruksirop yubu enekori nimi wali nembahinep kom. Ane sembe Allahrina, “Malia urop nimi taluro yepsinun,” aro me Eldamneringe mog so'o eneag poghol aog. Mog so'oag nimiri malia ulamang aghana Allahrina, “Nari me eneko mog so'oag nimi nong saog talul,” aro Elme poghol aog. Mog so'oag yaogpa, nimiri malia uropne sembe, “Kom talul,” aro el nongag tam karebaog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>El nongag tam karebaog andarina, Allah Yameri nuri wanaag aruksiropneag nelepto ul palamebenge toman agha Allahri samenag arukahiog yubu sia ambarogne sunsunum uro ul palamukap. Mog so'oag nimiri nongag ul piropneag nelepto ulamukap kom.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Anena, mog so'oag nimiri senenne sunsunum uro ul pirop nimi tanekona, nimi nong mo sembe seneraglamang. Aghana Allah Yameri senenne sunsunum uro ul pirop nimi tanekona, Allah Yame yeng seneropne sembe seneraglamang.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nimi nong mo sembe seneragtop tanena, teptopne agha lag tanep. Allah Yame yeng seneropne sembe seneragtop tanena, wana aingniro wali uro kamag uro unne lag tanep.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Anena, mog so'oag nimiri nimi nong mo sembe seneragtopne neneri Allahap aisa nenep tangkamla. Aisa nenep tangkamlange nenena, Allahri aruksirop yubu ka'ebanne agha, nimiri wana mamsoba, sunsunum uro uaheng. Aghana mog so'oag nimiri wana mamnep komdina, Allahri senenneap sunsunum uro uanep kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Sin mog so'oag nimi nongag uropne mo sembe seneragtop nimi tanekori Allah wana yeng nembanep kom.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Ot a'unna, mog so'oag nimi nongag mo ua ulamlom kom aghana, a'undi kulomag Allah Yame leknea ua ulamsil tanena, Allah Yameri seneropne sunsunum uro ulamlom. Aghana, Kristus Yame nimi nhonag leknea ua ulamsil kom tanena, nimi eneko Kristus ponekoringe kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ot Kristus poneko a'unap ma'ap tangkamlom tanena, nu mog so'oag nimiri malia uropne sembe nimi nong aneko otsik ya'ag tebanep aghana, a'un wana porog nenelamsilne sembe a'undi yame kamag tahioba wamlulom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Apna a'un kulomag Allah Yame leknea ua ulamsil tanena, a'un nimi nong tebanepne taneko babe kamag nembahilul. Yesus tebaogpa, nimi teptopneag agha Kristus poneko kamag nembaogne ponekori El Yame a'un kulomag ulamsilne pere agha a'un nimi nong babe kamag nembahilul.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nangkabo, eldi nu kamag nenelamsil ane sembe, ot sunsunum uro nuri sembanepneog wamlangena, “Nu wene nimi nongag kamag wamapne ane, nu nong yeng nenenne agha nelepto ulamukap kom,” sembamukap.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>A'undi ot nimi nong yeng neneropne agha nelepto ulapmun tanena, Allahap ma'ap tan koma mo tebalulom. Aghana a'un nimi nongog wamlomdi, a'un malia ulamlomne neneko Allah Yame Walingeri yeplamsilne pere agha oro sikmun tanena, kamag wamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Allah Yameri yeplamsil nena, nimi etneri Allah Yame seneropne nelepto ul pirop tanena, nimi taneko Allahri kelmabo me wamang.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Samen a'un logti aruksirop yubu ul palamlum aghana, wene Allah Yameri a'un log nembahin koma, “Nari kelmabo me,” aro eldi seneropne a'undi wanaag ambarelamsil. Allah Yameri senenne ambarelamsilne pere agha, “Naba Naniong,” aro engero yoplamap.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Allah Yame el mori nuri wanaag ambarelamsilne agha, “Nu Allahri kelmabo maboap wamap,” aro el talamsil.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Eldi kelmabo maboap wamap tanena, eldinge agha pogto nunag tatsilul. Allah el mori nunag tatsilul nena, nunap Kristusap ma'ap tangtopne sembe pogto tatsilul. Nuna, “Allahri nu babe wali kipsilul,” aro Kristusap ma'al dalamapti, el sembe seklelamap tanena, Nuni Allahri nu babe Kristusap nhon wimbitsileri tatsilul.<span id="bookmarks17"></span></div>

<div class="s"><div id="s2">Nu amik wali aro kipsilulne sembe ambatsiogha</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Amik kipsileri imang wareroba nunag tatsilulne ane nubu sirik. Nari senelamnange, wene seklelamap aghana, amik imang wareroba nunag lag talulne nubu sirik tina, wene seklelamapne sembe tam nubunge sembamna kom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Amik sum kiplamsileri, Allahri nimi wepto, “Nari kelmabo me ane,” aro lag nembahilul. “Nari kelmabo me ane,” aro lag nembahilul sum eneko, “Elem uro yaboho,” aro tibogto nang-nangalamap. Ni so'oag uropne pongorobari babe, lebe arobari babe, ni tanekori, “Im so'o sumbahiogne poneko eldi kelmabo me elem uro lag nembahiso,” aro tibogto nang-nangaro wamap.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>“Elem uro lag nembahiso,” senelamapne tanekona, tam nene sembe. Nia mangkina sumbahiogne ot wali sumbahiog aghana, nimi abenekori malia uarekne sembe, sumbahiogne ponekori irikaog andarina, nia sumbaogne taneko loba taogpa, wali pinep kom. Irikaog aghana, amik uro yabilulne sembe tiboghaogti irikaog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Irikaogpa ni sumbaogne taneko wene loba tangto polbanep. Loba tangto polbanep aghana, el uro wamogti, amik sum Allahri kelmabo me imang warerobag agha lag nembahile sum eneko ni irikna taneko kom talul.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Tam nene sembe nu el wamap. Samenag agha babe, wene wamapne babe nia mangkina Allahri sumbaogne mog so'oag wamlange neneko seklero yabalamla. Nia mangkina sumbaogne tanekona, kelabo me mangaro anep kelabori, “Yaghe,” aro engelamlonga saog uro ni mog so'oag uropne sumbaogne tanekori nunap nhon, “Yaghe,” aro seklelamap. Pongorobaap, lebe arobaap, so'oag uropneap seklero, “Yaghe,” senelamang aghana,<span id="bookmarks22"></span> <a id="v23"></a><span class="v">23</span><span class="vsp">&nbsp;</span>sin mo aghabog kom. Nuri babe wanaag, “Yaghe, amik nu Allahri kelmabo me nong wali nembahinep sum babe elem uro yaboho,” aro nang-nangalamap. Wene babe Allah Yame Walingeri nu alniro talulamsil aghana, “Amik ya'ag wali nembahilul,” aro wana awi uro nang-nangalamap.<span id="bookmarks23"></span> <a id="v24"></a><span class="v">24-25</span><span class="vsp">&nbsp;</span>Allahri nu samen taulbahiog nena, “Amik ya'ag wali nembahinun,” aro taulbahiogpa, tibogto nang-nangalamap. Wene nang-nangalamap nena, sik uro yabohoba, nuri haingdi ipsebe. Haingdi ipsebe tanena, “Yalul,” aro nen tibogto nang-nangaro wamsebe kom. Ot anam haingdi irop komdi, “Undo uro yabilul,” aro wana maropne agha tibogto nang-nangaro wamnep. Ane sembe wene nu haingdi imna komag wana khapna agha nang-nangaro wamap.<span id="bookmarks24-25"></span></div><span id="bookmarks24-25"></span><a id="v26"></a>
<div class="p"><span class="v">26</span><span class="vsp">&nbsp;</span>Tam nene saog uro, nu wana ikinag nong pesa urobag agha Allah Yame Walingeri nunap ma'aro yebel alamsil. Nu yebel alamsil nena, nuri wanaag, “Allahag molbahane,” sembanep aghana, “Yubu welaro molbahane,” aro ekon urobag agha Allah Yame Walingeri yeplamsil. Nuri pam silimuri yubu lemnep komne tiplamlari, Allah Yame Walinge eldamneri nu sembe Allahag molbarelamsil.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Allahri kelmabo me wepsiog nimi sembe Yame Walingeri molbarelamsil. Allahri nuri wanaag to'opto wamlange ililamlari, Eldamne Yame Walingeri seneragnange el wamlari, nhonog wamla. Ane sembe Yame Walingeri nu sembe molbarelamsilne el wamla.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Nu el wamap nena, nimi etne Allahri kiliro, “Nari awe tol tongolamlul,” aro yobogpa, Allah o'ona senerop tanena, nimi eneko Allahri yae paiamla. Sa'a-sa'a uro yabalamlangeag agha babe Allahri nimi eneko sembe, “Wali nembanepne agha elag talul,” aro poloro piplul.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Tam nene sembe, samenag agha el wamsiog nimi taneko wepsiogti, “Name nhonogne yandonge wamlaba, sin babe nari kelmabo me wamikti, Name yandonge yame saog taukang,” aro nimi maikno wepsiog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Apna sin wepsiog nimi taneko yopsiog. Apna yopsiog nimi taneko wana porog nimi nembahiog. Apna wana porog nembahiog nimi taneko, “Paliag nembahinun,” aro nubu nimi nembahiog.<span id="bookmarks30"></span></div>

<div class="s"><div id="s3">Allahri nu o'ona senelamsilne ponekoap ma'ap tangtopne sembe ambatsiogha</div></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Tam nene sembe sa'a sukap? Allah poneko nunag sip wamla tanena, etneri nunap aisa nenep tangto paliag tanep?<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Allahrina, “Naba Nameag tam timbaleag,” semban koma mog so'oag nimi ni sembe Elme tatsiog. Undop tanena welaro seneraglamlom? Elme wanaagne tatsiog tanena, “Eldi wana nunag yorolamsilneag agha Elmeap nia mangkina babe sik uro nunag tatsinepneog wamla,” aro seneraglamap.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Allah Eldamneri wana porog nimi nembahinep. Eldamneri, “Wana porog nimi nembahinun,” aro wepsirop nimi tanekoag nimi nhondi babe tam pipsinep kom.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Yesus Kristus nu sembe tebaogne, kamag taogne babe, el mo Allah sae sirik sip waelbaogti, wamlange ponekori nu sembe Allahag molbarelamsil. Ane sembe nimi nhondi babe nu sembe, “Malia uaekne sembe ikinne pipsiso,” senep kom.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Kristus ponekori nu o'ona senelamsilne ponekoap nunap ma'al dalamap tanena, nimi nhondi babe a'ebahinep kom. Nu sekleropneri to, nunag ikinne tiniropneri to, nu aisa nenep tangtop nimiri sarekerepsiropneri to, kwaneng yo uropneri to, kabeog uropneri to, nu opsinepneri to, nimiri nu teplopsinepneri to, nhondi babe nunap nu o'ona senelamsilne ponekoap sae salep tangkamapne sae komobahinep kom.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Samenag babe nimiri Allah yubuag mome toro pibogne sunsunum uro,</div>
<div class="q top-spacing">“Anag sip tabunge sembe lukun siro inipnag nimiri nu olamsiang.</div>
<div class="q2">Sindina, pham domba ohirop saog uro nu olamsiang,”</div>
<div class="p">aro mome toro pibog.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Wene seog aghana, ni taneko nunag uro yabinepne abeneko pere nu mombolag nembahin koma Kristus ponekori nu o'ona senelamsilne neneri nu mikip sirik nimi nenelamsil.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Nari sik senelamnari yubu ambatsin nena, Allahri nu o'ona senelamsilne ponekoap ma'al dalamapneag agha nimi nhondi kiliro a'ebahinep kom. Kamag wamnange to, tepnange to, Allah arukna imagne malaikatti to, mema mikibari to, wene babe, amik babe, mikip uropne nhondi babe a'ebahinep kom.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Nia mangkina Allahri sumbaogne paliag sipne to, mombolag sipne to, nhondi babe a'ebahinep kom. Nu Saelba Uhiropne Yesus Kristus pere agha Allahri nu o'ona senelamsilba, nia mangkina wamlange nhondi babe nu kiliro o'ona senelamsilne nenekoag agha nu a'ebahinep kom.<span id="bookmarks39"></span></div>
</div>
</body>
</html>
