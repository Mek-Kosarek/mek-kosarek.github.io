<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sumbaogha 32</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">32:2 </span><span class=\"ft\">Mahanaim engeropne ane, “Kalun ae longoro sorobag phende,” aro lerop.</span></div>",
    "F-1": "<div class=\"footnote-p\"><span class=\"fr\">32:28 </span><span class=\"ft\">Nimi si “Israel” enena nuri yubuag, “Allahap taropne,” aro lerop.</span></div>",
    "F-2": "<div class=\"footnote-p\"><span class=\"fr\">32:30 </span><span class=\"ft\">“Peniel” engeropne ane nuri yubuag, “Allah whing,” aro lerop. </span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = false;
var baseRef  = "kkl-01-GEN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-01-GEN-031.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sumbaogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;32&nbsp;&nbsp;</a></span>
  <span class="button"><a href='kkl-01-GEN-033.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-02-RUT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">32</div> <span class="v">1</span><span class="vsp">&nbsp;</span>Yakub neneko, “Nanengeag pinun,” aro inaag palamogpa, Allah Ilipsabo malaikat elag yalamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yalameka tibogahiogti, Yakub nenekori, “Allah Ilipsabo yin salerop nang longorobagna ane,” aro as aneko Mahanaim<span class="footnote selectable" id="F-0"><sup>a</sup></span> engkaog.<span id="bookmarks2"></span></div>

<div class="s"><div id="s1">Yakubti Esauap haiptanunam aro seneraghogha (32:3-21)</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Yakub nenekori nimi etpare eldi aruknaag, “Naro Esau Seir mog so'o Edom wamlaag pululom,” aro pogsiog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Poglamsiogti, “Pimundi ambatlulomne ane:</div>
<div class="p">‘Na Yakub, anme. Na wene wamnange nuri awang Labanap sekel anan nimi saog uro wamnori, wene og yalamna.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Wene wamnange arukna kabuniap kelaboap, pham sapi, keledai, domba, kambingap nari saeag wamlaba, wene yanunne sembe, “Nai, andi awi yeng sembalulam,” aro yubu ane palilamna. Nari nimi tane pogsinne na yanunne sembe an ambatkiikpa, wana sepsebek uro wamlulam,’ aro ambatlulom,” seog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Esauag pina samoro Yakubag yaekti, ambarelamekti, “Nani, ando Esau pina kemelamoboba, ando neneko ‘Naipsaeap haiptanunam,’ aro nimi teng naual tarabare (400) wimbahioba, elap yalamongba, kembitsibori yalamap,” aro ambarek.<span id="bookmarks6"></span> <a id="v7"></a><span class="v">7-8</span><span class="vsp">&nbsp;</span>Ambarekpa Yakub neneko log maikno sembaogti, wanaag senaraglamogti, “Namaboap nanenge pham ni tanekoap anabiag pogto palu phende a'ero pimne, tanena Esauri nhon palu olamsile, tanena palu nhon ka'eseptaukang,” sembaogti, palu phende poloro wimbahiog.<span id="bookmarks7-8"></span></div><span id="bookmarks7-8"></span><a id="v9"></a>
<div class="p"><span class="v">9</span><span class="vsp">&nbsp;</span>Undo unuaogti, Yakub nenekori molona lelamogti, “Nanisag Abrahamdi elme Ishakap Sikini Allah wamlamne, Nani, Andi ambarelamneomdi, ‘Andinge as taptopne ankabo wamangag pululam. Nari an piangkeneba, wali uro wamlulam,’ aro nanag salag lebom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Na malinge wamna, aghana Andi na o'ona sembamlumdi, samen yepnelum saog uro yeplamnelum. Na nanenge as laplobi agha lambahi sum sa'a-sa'a toro an koma kame tunguna aghabog toro salero agha mag Yordan kauro pihi, aghana wene samoro yalamnari, namaboap nanenge phamap kong phende yalamap.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Naro Esau neneko yaleri, ‘Naringe kelabo meap opsileag,’ aro log uro wamap. ‘An saeag agha taulbahilulam,’ aro mololangken.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Andi na ambarelamnelumdi, ‘Nari an piangkene paghabog anisag yabo mag kirik a'angkea mag abolag to'op tangkamla saog uro wamleba, ailbanep kom saog wamlul,’ aro ambatnelumne neneko sembe seneraglulam!” aro ambarog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13-15</span><span class="vsp">&nbsp;</span>Ambarogti wanaag agha seneraglamogti, “Esau wana wali nenenne sembe, ‘Naringe pham nenne pabululom,’ aro naipsabo arukahineri, na tane wamnun,” sembaogti,</div>
<div class="li top-spacing">pham kambing kelne teng linbareap, yemne lintarabareap,</div>
<div class="li">pham domba kelne teng linbareap, yemne lintarabareap,</div>
<div class="li">pham sapi kelne teng nhon epto naualbareap, yemne sa'obareap,</div>
<div class="li">nimi poahirop pham unta teng nhon epto wilindiri maum tinilamsiekne nongap meap,</div>
<div class="li">popsirop pham keledai kelne lintarabareap, yemne sa'obareap,</div>
<div class="p">ni ane tobogti,<span id="bookmarks13-15"></span> <a id="v16"></a><span class="v">16</span><span class="vsp">&nbsp;</span>a'ero-a'ero kerekto wimbahiog. Kerekto wimbahiogti, ilipsabo ambarelamsiogti, “Na tane mamnundi, nikag taikag aro a'undi a'ero-a'ero popsimundi, samenag pululom. Inaag a'ero-a'ero palapmundi, nenne samenag pumunba, nenne amik pukang,” aro ambatsiogti,<span id="bookmarks16"></span> <a id="v17"></a><span class="v">17</span><span class="vsp">&nbsp;</span>“Samenag pilul,” sembaogne neneko ambarelamogti, “Tonge Esauap haiptarumundi, eldi hailogkeleri, ‘Anna anina etne? A'un tala palamlom? Etneri pham agha payalamlom?’ aro haibaghaleba,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>andi ambarelapmendi, ‘Andi arukna Yakubtinge payalamna. “Nani Esau sembe pabululom,” selba, tarel alangkeap. Andi arukna Yakub neneko amik yalamla,’ sululam,” seog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19-20</span><span class="vsp">&nbsp;</span>Ilipsabo “Pham pabukang,” sembaog nang eneko ni wene aro ambatoba yabihiog. Yakub nenekori, “ ‘Esau wana wali nembanun,’ aro pham taneko poa naipsabo samenag arukahineri, na amik pineba, Esauri, ‘Wali,’ sembalul,” aro seneraghogha sunsunum uro<span id="bookmarks19-20"></span> <a id="v21"></a><span class="v">21</span><span class="vsp">&nbsp;</span>pham wepto tobeka taneko samenag poa palamekpa, el mo aghabog ae kalun aeag aneko mabog.<span id="bookmarks21"></span></div>

<div class="s"><div id="s2">Yakubap nimi nhonap ae Peniela tabareka (32:22-32)</div></div><span id="bookmarks21"></span><a id="v22"></a>
<div class="p"><span class="v">22-23</span><span class="vsp">&nbsp;</span>Yakub neneko inipnag pukogti, elkelabo phendeap, eldi arukna phende kelaboap, elmabo ko'olombareap samenne mag Yabog kauro tara sip pail pihiogti, el neneko samoro yaogti, elenge phamap eldinge ni tanekoap, “Mag Yabog kauro tara sip pabululom,” aro pogsiogpa, pail pihiekpa,<span id="bookmarks22-23"></span> <a id="v24"></a><span class="v">24</span><span class="vsp">&nbsp;</span>el mo wamog. El mo wamogpa, nimi nhon elag yaogti, Yakub saelbaogpa, sin phende ko'olomoghol talamdek paghabog ae kwelekaog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ae kwelekaogpa nimi neneko, “Yakub mikipti nari el oro luknubanep kom,” aro el taogti, Yakubti yan il su kop-kop tiptobag wenelobog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Wenelobogti, nimi nenekori yubu lelamogti, “Heng yanualba, na sae limne,” seogpa, Yakubti, “Allah siag kipnemen tanena sae lipkenun,” seog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene seogpa, nimi enekori, “An sina etne?” aro haibaogpa, “Na Yakub,” seog.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>“Na Yakub,” seogpa, nimi enekori ambarelamogti, “An si Yakub alamukang kom. Andi Allahap nimiap babe talamlamdi, mikip talamba, an si Israel<span class="footnote selectable" id="F-1"><sup>b</sup></span> alamukang,” aro ambarog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene aro ambarogpa, Yakub nenekori, “An si lag phoro ambatne!” seogpa, nimi enekori, “Sa'a sembe na si lag phoro ambatkenun?” aro ambarogti, Yakub “Wali wamlulam,” aro kibog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Undo unuaogpa, Yakub nenekori yubu lelamogti, “Nari Allah whing imna, aghana na teban kom,” aro undo unuarekag aneko Peniel<span class="footnote selectable" id="F-2"><sup>c</sup></span> engkaog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Engkaogti heng yalamogpa, Peniel aneko laplobi agha palamogti, yan il komobaogne nenekori yan keamtiro palamog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Nimi nenekori Yakub yan il komopto obog ane sembe, Israel nimi sumene babe pham yan tombarea il pangkal sop melmel telamang kom.<span id="bookmarks32"></span></div>
</div>
</body>
</html>
