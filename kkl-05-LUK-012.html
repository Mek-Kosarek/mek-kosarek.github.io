<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-05-LUK-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nimiri wali sembanukang,” aro ulamnepne sembe Yesusti wenero ambatsiogha</div></div>
<div class="r"><div id="r1">(<span class="reflink"><a href="kkl-03-MAT-010.html#v26">Matius 10:26-33</a></span>)</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Nimi maikno teng-tengne Yesusag yalamekti, yan ingisaptangto seklem tarabal dalamek. Nimi maikno taneko yalamek abeneko, Yesusti alniro eldi yubu ka'ero neleptop nangag sam ambarelamsiogti, “Farisi nimiri wanaag, ‘Wali sembanukang,’ aro nimi whingag ul palamang. Sindi ulamangne nenena, ‘Kwaneng roti waelbalul,’ aro yamoroba saog uro wamla aghana a'undi, ‘Nunag taleag,’ aro haing whi uro yae wamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nimiri nia mangkina tognolamangne amik sum lag talul. Nimiri nia ni lililamsiangne agha nhon babe ya'ag liliag wamnep komdi, amik sum lag nenep talul.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>A'un mamun tognorobag ambarel dalamlom yubu amik sum nimi ni whingag leptaleba ka'ebaukang. A'undi ae lom ingkisag agha ao kurukul dalamlom yubu eneko, amik sum nimi ni whingag yubu nubu uro leptaleba, nimi niri ka'ebaukang.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Nangkabo a'unag lelamnange el uro wamlulom. Mog so'oag nimiri a'un opsinep nena, a'un nong mo opsinep aghana, nong obi agha lepsinepti, nen ma'aro yonge uahinep kom. Ane sembe nimi sembe log sembahiseng kom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Aghana wene nari etne agha a'undi log sembanepne sembe ambatnuahin. A'undi log senero kiplamlulom nena, Allahri a'un nimi nong opsinepne poneko mikipne wamla andarina, a'un nong obi agha nimi teptoba urobag tobogahinep. Ane sembe, el agha a'undi log senero kiplamlulom.<span id="bookmarks5"></span> <a id="v6"></a><span class="v">6-7</span><span class="vsp">&nbsp;</span>El sembe logti kiplapmunba, eldi a'un sembe paiamsilul. Allahri winang ologne ekon tan koma paia ulamsil. Nimiri winang ologne salero kamna kapto palirop tanena, kamna umag sirikne agha olog winang lambare abene tomnep aghana, Allahri winang nhon babe ekon tan koma kemelamsil. Nimiri usog lunuropne winang tengne-tengneag agha lumbanep te? A'undi usog winang ologne neneag agha lumbanep kom ane sembe, log sembaheng kom. Eldi winang sembe ekon tan koma paiamsilne ponekori a'undi usog hong babe a'iliro ni lelekto el wamlari paiamsilul.<span id="bookmarks6-7"></span></div><span id="bookmarks6-7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene ambarelamsinne el uro wamlulom. Nimi etneri nimi whingag agha, ‘Na Yesusap ma'arop nimi wamna,’ aro lag phoro lelamle tanena, Allah arukna imagnang malaikat whingag wameberi, na mog so'oag nimi tahingeri nimi eneko sembe, ‘El nanap nhon ma'arop nimi wamnam,’ alamnun.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Aghana nimi etneri nimi whingag agha na Yesus sembe, ‘Nari nimi kom,’ alamle tanena, Allah arukna imagnang malaikat whingag wameberi, nimi eneko sembe, ‘Elna nari nimi kom,’ alamnun.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nimi etneri na mog so'oag nimi tahinge sembe san tilipto lerop tanena, Allahri tam nene wailag nembanep. Aghana nimi etneri Allah Eldamne Yame Walinge san tilipto lerop tanena, Allahri tam nene wailag nemban koma tam karebalul.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11-12</span><span class="vsp">&nbsp;</span>Nimiri amik sum a'un salero, ‘Tam kemero kareptop nimi whingag pabahukap,’ aro mog so'o saelba uhirop nang whingag to, yubu sia lennang whingag to, Allah yubu lero winirop ae saelba urop nimi whingag to pabahinep. Tam kemero kareptop nimi whingag pabahiik tanena, ‘Na pelebel tananne sembe sa'a senun?’ aro log sembaheng kom. Sin whingag wapmunag abeneko pere Allah Eldamne Yame Walingeri a'unag, ‘Undo-undo leplulom,’ aro el nembahilul. Ane sembe log semban koma Allah Yame Walingeri a'unag amolamsilenge sunsunum uro lelamlulom,” aro ambatsiog.<span id="bookmarks11-12"></span></div>

<div class="s"><div id="s2">Yesusti tupne nhon loba uro seneragtopne sembe sunumna ambatsiogha</div></div><span id="bookmarks11-12"></span><a id="v13"></a>
<div class="p"><span class="v">13</span><span class="vsp">&nbsp;</span>Nimi maikno wameka taneko nusamag agha nimi nhondi Yesusag yubu lelamogti, “Nai, nu amolamsilamne. Nari naiyong anam teban komag, ‘Tebane sum tatsinun,’ aro nu elmaboag salag lero pibog. Wene nani tebao aghana, naro ponekori nari tomnepne poghatnel komba elag, ‘Poghatlulam,’ aro ambatmen andarina poghatnelul,” aro Yesusag ambarog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene aro ambarogpa, Yesusti nimi enekoag samoro, “Nangkae, etneri towalengkaneoba, nari a'un phenderi saeagha, ‘Andinge ane, eldinge ane,’ aro tam karebi agha a'un sembe poghatsinun?” aro nimi enekoag wene seog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene seogti, nen nimi wamek nimi tanekoag Yesusti yubu ambarelamsiogti, “Nu nimi kamag wamnep nena, saeagha maikno wamnange nenekori nimi wali uro kamag nembahinep kom. Ane sembe a'undi, ‘Nia ni nanag taho sembi agha nimi aboapne taneag,’ aro yae togtangto wamlulom,” aro Yesusti ambatsiog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene aro ambatsiogti, Yesusti likiptop yubu sunumna tol pina ambatsiog. Sunumna ambarelamsiogti, “Nimi nhon saeagha tupne nhon wamog. Eldi awe so'o maikno wamogpa, eldi aweag melamogne wana maikno maulamog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Maulamogpa saeagha tupne ponekori wanaag agha seneraglamogti, ‘Meroba menekto poloro pairo anebag wene to'op tal. Wene huanun?’ sembaog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene sembaogti, wanaag agha yubu mo lel dalamogti, ‘Wene uanunne seneragna. Meroba menekto poloro pailan ae etpare tane kwerekahineri, nen nubu sirik ae etpare lunuro sobanun. Sobane ae enekoag kwaneng roti sumbaneba gandum wanaap naringe saeagha sa'a-sa'a wamlengeap paiamnun.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Undo sobaneri, amik sum nandamne wanaag seneraglamneri, “Naringe saeagha tup tanori, maikno sirik wamlaba, hengkun yang pang ulamlenge awe nen weban koma kwaneng mag wamlangeog tero wamneri, ot awi uro wamnun,” sembanun. Ane sembe, meroba menekto poloro pailan ae nubu sirik ae etpare sobanun,’ aro tam karebaog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Saeagha tupne ponekori eldamneri wanaag wene tam karebaog aghana, Allahri tupne ponekoag yubu lelamogti, ‘An limituk urop nimi. Sumene inipna eneag agha an tebalulam. Tebamenba andi saeagha menekto pail tol wa'ioma taneko etne saeag talul?’ aro Allahri nimi enekoag wene seog,” aro Yesusti ambatsiog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro ambatsiogti, Yesusti nen yubu lelamogti, “Nimi etneri Allah sembe semban koma, ‘Nia mangkina nanag taho,’ aro wali-waliaba eldamne sembe palirop tanena, tup nimi anekoag uro yabiogne saog uro ora nimiag babe undo uro yabinep. Ot a'undi Allahri, ‘Wali,’ senenne sunsunum uro wali-waliaba Allah whingag poloro palilapmundi, wali wamlulom,” aro Yesusti likiptop yubu eneko peket ambatsiog.<span id="bookmarks21"></span></div>

<div class="s"><div id="s3">Yesusti, “Wana ophag sen koma Nuni Allahag wana paliro seneraglamlulom,” aro ambatsiogha</div></div>
<div class="r"><div id="r2">(<span class="reflink"><a href="kkl-03-MAT-006.html#v25">Matius 6:25-34</a></span>)</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro ambatsiogti, Yesusti eldi yubu ka'ero neleptop nimiag ambarelamsiogti, “Wene aro lemnange ane sembe, a'undi tenaba sembe to, nong konag wanganne sembe to a'undi, ‘Sa'a agha tero wameberi, sa'a agha enekto aukap?’ aro wana ophag aro seneraglamseng kom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nu nimi kamag wamnep nena, nuri kwaneng teneba aghabog kom. Nu nimi nong wali wamnep nena, nu nong konag enektoba aghabog kom.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>A'undi winang hamale tiwalengero seneraglamsut. Winang anekori tenaba mero yongol torop kom. Sindi babe menekto togto palirop aeag pail torop kom. Aghana Allahri sin babe kemero teneba tatsirop. Winang sembe nimiri, ‘O'omne,’ senelamlong kom aghana, Allahri sin paiamsil. Undop agha tanena, Allahri a'un sembe, ‘O'omne,’ sembamsil tanena, a'un sembe huatsilul?<span id="bookmarks24"></span> <a id="v25"></a><span class="v">25</span><span class="vsp">&nbsp;</span>A'un nimi nhondi wana ophag aro, ‘Welaro wamukap?’ seneropne toman agha kamag unne nen tipto heng ko'o nhonog babe ma'aro we nembanep te?<span id="bookmarks25"></span> <a id="v26"></a><span class="v">26</span><span class="vsp">&nbsp;</span>A'undi, ‘Nen heng ko'o nhonog ma'aro nari kamag we nembanun,’ aro ko'o ologha babe olog we nembanep kom. Undop pagha tanena, sa'a sembe wana ophag aro, ‘Sa'a agha tero wameberi, sa'a agha enekto aukap?’ aro seneraglamlom?<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>A'undi es aba pongka ulamangne sembe seneraglamsut. Es abari awe weroan koma ag enekto aneba sembe babe wet purum ol torop kom aghana, es aba aneko kembi agha kemerop sirik. Nari sik uro a'unag lelamnange, nimi yubu sia lerop nang ni anabiag agha, Salomo el agha tupne wamog. El ponekori babe ag nongag eneknange walinge nhon es aba kemerop sirik wamla saogne nhon babe enekamog kom.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Pongoroba paiag pongka ulamlange sumene pongkanep aghana, ambhum nimiri karebandi, aukag tamnep. Nimiri pongoroba ane o'omne senerop kom aghana, Allahri pongoroba tanekoag, ‘Wali uro pongkahengdi, es maubaheng,’ aro eleklamsil. Undop pagha Allahri a'un sembe, ‘O'omne,’ senelamsil tanena, a'un nongag enekatsilul tiog. Sa'a sembe a'undi elag wana palilamlom kom?<span id="bookmarks28"></span> <a id="v29"></a><span class="v">29</span><span class="vsp">&nbsp;</span>A'undi wana ophag agha, ‘Kwanengap maghap welaro tukap,’ aro ero sarekerebaheng kom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Allah ekon urop nimi mog so'o tala-tala wamang nimiri wana ophag agha ni aneko undo ero sarekereplamang aghana, a'unna undo kom. A'uni ponekori a'un kwema uahinepne sembe el wamlari, tatsinepne poneko wamla.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ane sembe, a'undi sarekerepto elamlulom nena, nu Saelba Uhiropne ponekori senenne ul palamlulom. Undo ul palapmunba, a'un kwema uahinepne aneko tatsilul.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>A'un nanag neleplamnelom nimi, nari a'un kemba ulamsin nena, yae paia urop nimiri pham domba olog pham yae paiamsil saog uro kemba ulamsin. A'uni nia mangkina saelbamsilne ponekori wana waliri a'un sembe, ‘Nari a'un saelbamsinne agha yeng uro tatsinun,’ sembamsil. Ane sembe a'undi, ‘Welaro wamukap?’ aro log sembaheng kom.<span id="bookmarks32"></span> <a id="v33"></a><span class="v">33-34</span><span class="vsp">&nbsp;</span>A'undi tup nenep taneba poloro palilamlomne ni pipmunag taneko sembe sop-sop wanaag, ‘Wela wamla?’ aro seneragtop. Ane sembe a'undinge nia mangkina saeagha wamlange kamna kapto topmundi, kamna kaptoba aneko nimi saeagha orog nimiag tatsululom. A'undi nia mangkina saeag wamlange sae lilobi agha, a'undam nimi amik wali wamnepne sembe wali-waliaba Allah imagne poneko whingag poloro palilamlulom. Undo unulapmun tanena, a'undi poloro palilapmunne neneko loba talul kom. Allah whingag palilapmun tanena, orog tan koma ya'ag wamleba, haogha torop nimiri babe wa'inep komag aneko nabolongdi wa'ina telul kom,” aro Yesusti ambatsiog.<span id="bookmarks33-34"></span></div>

<div class="s"><div id="s4">“Haing whi uro tiboghamlulom,” aro Yesusti ambatsiogha</div></div>
<div class="r"><div id="r3">(<span class="reflink"><a href="kkl-03-MAT-024.html#v45">Matius 24:45-51</a></span>)</div></div><span id="bookmarks33-34"></span><a id="v35"></a>
<div class="p"><span class="v">35-36</span><span class="vsp">&nbsp;</span>Yesusti nen tipto yubu lelamogti, “A'undam nimiri haing whi uro wamlulom. Sunumna nhon sumbatsinun. Nimi nubunge ae ngainge nhon wamsoba, elkaeri kelabo torop tanena, eldi arukna tanekoag, ‘Aeag wamlulom,’ aro ambatsisori, laplobi agha sani yolamnebag pirop. Pina sani yoro terop tanena, ae ngainge poneko samoro aeag yingkirop. Anam yingkin komag, eldi arukna tanekori ag nongag enekto tiboglamsengdi, ‘Ae ngainge poneko yingkina ina siramag kaungulamle abeneko pere, nu men phea ina pa'abaukap,’ aro whea timbi agha tiboghamseng. A'undi babe undo saog uro haing whi uro tiro weamlulom.<span id="bookmarks35-36"></span> <a id="v37"></a><span class="v">37</span><span class="vsp">&nbsp;</span>Sikini ae ngainge poneko yingkina kembahileba, elmabo arukna taneko haing whi uro, ‘Yebukap,’ aro wamika ipsile tanena, eldi arukna taneko wana awi uro wali wamukang. Yubu sikne agha ambarelamsin nena, sikini ponekori sinag, ‘Ane pulalulom. Nari a'un kwaneng tatsineba tululom,’ selul. Wene seleba, eldi arukna taneko pukikpa, sikini poneko eldamneri nimi arukna wangan ag enekto aleri, eldi kwaneng ingiro tarelamsilul.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Sikini poneko inipnag tom nusam yaleri to, kwelekanebag yaleri to, kemelamsileba eldi arukna taneko haing whi uro tiboglamika ipsile tanena, sikini poneko awi maikno ualeba, eldi arukna taneko wana awi uro wali wamukang.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Lemnunne nene sembe a'un el uro wamlulom! Ae ngainge ponekori, ‘Haogha torop nimi ae aneag heng ko'o neneag wa'alaukang,’ sembahori yae wero wamnep tanena, haogha torop nimi nhon ae enekoag wa'alanep kom.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Ane saog uro a'un babe sop-sop yae wero wamlulom. Na mog so'oag nimi tahinge nen samoro yanunne nenekona, a'un ekon wapmunba, ‘Sum ela yalul,’ senen komag agha yanun,” aro Yesusti ambatsiog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Wene seogpa, Petrusti Yesusag hailamogti, “Nai, nu Saelbamsilamne. Wene ambatsilam yubu ene nu anag yubu ka'ero neleplangkeap nimi mo kopto ambatsilam to, nimi ni wamapne ni sembe ambatsilam to?” aro haibaog.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Wene aro Petrusti Yesusag haibaogpa, nu Saelba Uhiropne Yesusti samoro, “Ae ngainge nhondi el arukna nhonag, ‘Nari arukna ankabo ni o'oro paiamsimendi, sop-sop kwaneng telamikne sunsunum uro tarelamsululam,’ aro arukna nhon saeag pimnep. Arukna aneko wana hektopne wamleri, ‘Sol wali uro awe tomnun,’ sembale tanena, eldi welaro uanep aro seneraglamsut.<span id="bookmarks42"></span> <a id="v43"></a><span class="v">43-44</span><span class="vsp">&nbsp;</span>Ili poneko nen samoro yale sum eneko, el arukna anekori ili yubu sunsunum uro ul tongolamleba, yaleri iplul. Nari yubu sikne agha ambarelamsin nena, ipleri arukna anekoag, ‘Name walinge, nari saeag wamlange ni yae paia o'olamlulam,’ selul. El aruknari saeag pipleba, arukna aneko yeng uro wali wamlul.<span id="bookmarks43-44"></span></div><span id="bookmarks43-44"></span><a id="v45"></a>
<div class="p"><span class="v">45</span><span class="vsp">&nbsp;</span>Aghana arukna aneko wana hekto sol wali kom tanena, ‘Nai elemag yalamla kom,’ sembanep. Ili yananne ko'o we talamnaba, eldi arukna, ‘Yae paiamsululam,’ aro sekiamog arukna anekori alniro sin arukna el umag nengabo kelabo olamsinep. Olamsinepti awe tomna koma kwaneng aboap uro telamnepti, mag yonge maikno telamnepba, mag yongeri nenek salerop nimi saog nenerop.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Undo arukna anekori nimi oro mag yonge kwaneng tero ulamnepti, ‘Nai sumene heng ko'o neneag yalul kom,’ sembanep aghana, sum eneko ili poneko lo'om aro yalul. Undo wamleba, ili poneko yaleri, yo uro oloplul. Yo uro olopleri, ‘Nimi ene sin sik sembanep kom nimiap nikag wamukang,’ aro yag lambaleba wamlul.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Nimi arukna wamnaba, ili ponekori, ‘Ualul,’ senenne arukna enekori el urop aghana, sunsunum uro wea uan koma ua urop kom tanena, ili ponekori arukna aneko maiknoro taeplam-taeplam loplul.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Nimi nhon ili poneko arukna wamnaba, ili ponekori, ‘Ualul,’ senenne ekondi loba nenerop. Loba nenerop aghana, ekonne agha ua urop ane sembe, ili ponekori nimi eneko oplul aghana, olog keyagman uro oplul. Aghana ae ngainge ponekori, ‘Nari awe tolamlulom,’ aro sindi saeag maiknoro pipsile nimi niag, ngainge ponekori samoro, ‘Andi awe tolamlamne agha maiknoro tatnululam,’ selul. Nimi etneag ngainge ponekori, ‘Andi saeag paiamna,’ aro maiknoro piple tanena, nimi enekoag babe, ‘Ma'aropne babe nen tatnululam,’ selul,” aro Yesusti ambatsiog.<span id="bookmarks48"></span></div>

<div class="s"><div id="s5">“Nimiri na Yesusag a'ero-a'ero seneraglamikne sembe ma'ap tan koma a'ep taukang,” aro ambatsiogha</div></div>
<div class="r"><div id="r4">(<span class="reflink"><a href="kkl-03-MAT-010.html#v34">Matius 10:34-36</a></span>)</div></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Yesusti nen tipto yubu lelamogti, “Na mog so'o eneag yahinge, ‘Auk lolbanun,’ aro yahi. Auk aneko nosap babe lolbahaneba, auk pog singkahori, pog tagtag alamso tanena wali.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Ot anam auk lolban komag, na seklero tebanebag pelengkanukangne nhon wamla. Na seklenne neneko anam uro yabin komag nari wana aingnibanep komdi, alipnag ulamnel.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>A'undi na sembe senelamlomdi, ‘Mog so'oag wamang nimi, “Ma'abahinun,” aro yao,’ senelamnelom te? Na yanonge, ‘Nari nimi mog so'oag nimi ma'abahinun,’ aro yano kom. Nari lelamnange ka'ebahut. ‘Nari nimi pogto a'ebahinun,’ aro yano.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Na yanoba, ae lom nhonag nimi lambare wamik nimi taneko na etne wamnange sembe a'ep tangka sin wilindi tangom agha, ‘Sin phende Yesusag nelepto ekel ina palamdang,’ aro a'el dalamukang. Sin phende tangom agha, ‘Sin wilindi ekel ina palamang,’ aro a'el dalamukang.<span id="bookmarks52"></span> <a id="v53"></a><span class="v">53</span><span class="vsp">&nbsp;</span>Ili elmeap a'el dalamdikpa, elme iliap a'el dalamtukang. Ilin elmangkelap a'el dalamdikpa, elmangkel ilinap a'el dalamtukang. Elyamalkelap elmeri torop kelap babe a'el dalamtukang,” aro Yesusti ambatsiog.<span id="bookmarks53"></span></div>

<div class="s"><div id="s6">“Kekneba kembi agha Allahri ualulne sembe wali uro seneraglamlulom,” aro Yesusti ambatsiogha</div></div>
<div class="r"><div id="r5">(<span class="reflink"><a href="kkl-03-MAT-016.html#v2">Matius 16:2-3</a></span>)</div></div><span id="bookmarks53"></span><a id="v54"></a>
<div class="p"><span class="v">54</span><span class="vsp">&nbsp;</span>Yesusti nen nimi maikno longoro wamek nimiag yubu ambarelamsiogti, “A'un so'o aneag wamlom nimiri heng purukul pirobag sip tilamlomba, toa walelamla tanena abeneko pere a'undi lelamlomdi, ‘Mag tinual,’ alamlomba sik mag telamla.<span id="bookmarks54"></span> <a id="v55"></a><span class="v">55</span><span class="vsp">&nbsp;</span>A'undi kemelamlomba, ‘Phoana pai aldesag siba phoana ulamla,’ senelamlom tanena a'undi lelamlomdi, ‘Ae ebare wamnual,’ alamlom. Wene alamlomba, sik uro ebare ua ulamla.<span id="bookmarks55"></span> <a id="v56"></a><span class="v">56</span><span class="vsp">&nbsp;</span>Aghana a'unna, ‘Wali sembanukang,’ aro lero urop nimi wamlom! A'undi imap so'oap tilamlomdi, ‘Mag tininual to, ebare wamnual to,’ aro tam karebi agha el tanep. Aghana sa'a sembe a'un wene wamlom ko'o eneag uro yabalamlange kembiag agha Allahri wene ulamlange sembe olog seneraglamlom kom?” aro ambatsiog.<span id="bookmarks56"></span></div>

<div class="s"><div id="s7">“A'unag tam piple nimiap, ‘Tam kom nembaukap,’ aro ulamlulom,” aro Yesusti ambatsiogha</div></div>
<div class="r"><div id="r6">(<span class="reflink"><a href="kkl-03-MAT-005.html#v25">Matius 5:25-26</a></span>)</div></div><span id="bookmarks56"></span><a id="v57"></a>
<div class="p"><span class="v">57</span><span class="vsp">&nbsp;</span>Yesusti nen tipto yubu lelamogti, “Sa'a sembe a'undam nimiri haing kwelekto ililamlom kom? A'undam nimi sembe, ‘Nelagha sikne,’ aro tam kareplamsut.<span id="bookmarks57"></span> <a id="v58"></a><span class="v">58</span><span class="vsp">&nbsp;</span>Sunumnana undo. Anap yubu toraptangtop nimi nhondi tam palilangkendi, mog so'o salero o'osirop nimi whingag pabikenep. Eldi an pabalangken abeneko pere andi wanaag agha mikip uro, ‘Ma'ap tanunam,’ aro ulamsom. Anap elap ma'ap tan kom tanena, nimi tam lelekto kemero kareptop nimi whingag pabikelul. Pabikeleba nimi tam lelekto kemero kareptopne ponekori an sae kaupto, ‘Kop aeag tobongkiplulam,’ aro eldi yubu eptopne saeag nembagheleba, haing sae kaupto kop aeag tobongkipkelul.<span id="bookmarks58"></span> <a id="v59"></a><span class="v">59</span><span class="vsp">&nbsp;</span>Nari ambatnuaghenne ka'ebalulam. An kop aeag tobongkipkele tanena, tam kemero kareptopne ponekori, ‘Kamna abene topmendi lumbalulam,’ selenge sunsunum uro ni tatna komag, lambanep komdi, ya'ag haing sae kaupto wamlulam,” aro Yesusti ambatsiog.<span id="bookmarks59"></span></div>
</div>
</body>
</html>
