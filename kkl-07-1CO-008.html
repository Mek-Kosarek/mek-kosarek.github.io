<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">8:13 </span><span class=\"ft\">Paulusti Korintus nimiag, “Nari lebe aroba sop teropne lipsene,” aro ambatsiogne enena, mema sembe pham oro paliropne sembe lebog.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-07-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-1CO-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='kkl-07-1CO-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nimiri mema sembe palilamek kwaneng telamnepne sembe</div></div><a id="v1"></a>
<div class="m">
<div class="c-drop">8</div> <span class="v">1</span><span class="vsp">&nbsp;</span>Wene nimiri mema sembe palirop kwaneng sembe olog yubu ambatsinun. “Nunagna seneragnange nimi niag wamsil,” alamlomne el wamap. Ot nimiri el uro seneragnange neneag agha sindam nimi maibildalamang, aghana o'ona senehiropne neneag agha nimi mamun mikip neneldalamang.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nimi etneri eldamne sembe, “Ni el uro seneragna,” seneptangkamla tanena, nimi eneko el tanepne sunsunum uro el tangtop nimi wamla kom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ot nimi etneri Allah o'ona senelamla tanena, nimi eneko sembe Allahri, “Naringe,” aro el uro wamla.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Undop pagha tanena, nimiri mema sembe palirop kwaneng sembe olog yubu ambatnuahin. Nu el uro wamapnena, Allah ot nhonogne wamlaba, nimiri saeri mema sunuropne sembe mog so'oagne nene mikipne wamla kom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nimi saeri yame sunuropne nene sembe, nimiri yubu lelamangne agha, “Memneap mikipneap maikno wamla,” alamang. Memne orange imag so'oag babe wamnep aghana,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>nu sembe ot memne nhonogne Nuni Allah wamla. Elag agha nia mangkina lag taogpa, El sembe wamap. Nia mangkina Saelba Uhiropne ot nhonog wamlange Yesus Kristus poneko wamlaba, El pere agha nia mangkina lag taogpa, El pere agha wamap.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Aghana nu el uro wamapne seneragna nunag wamlange neneko nimi niag wamla kom. Nimi nhon-nhondi samenag agha, mema sembe kwaneng paliro ul palamek. Samenag agha ko'o we uro undo ul palamekti, wene babe mema sembe palirop kwaneng telamsengdi, wana wag tangom agha, “Mema sembe palirop kwaneng telamnari, malinge ulamna to,” aro wanaag seneragnep.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aghana nuri kwaneng telamapne nenekori nu Allah whingag enero poa wali nembahinep kom. Nimiri seneraglamnep nena, "Mema sembe palirop kwaneng ene nuri terop komne toman agha luknuptangkamnep aghana, telamseberi paliag neneptangkamnep," aro undo seneraglamnep kom.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9-11</span><span class="vsp">&nbsp;</span>Ot a'undam nimi yae piptangkamlulom. Andi wanaag wana khapto, “Allah nhonogne wamlaba, mikipne orange orogti, mema sembe palirop kwaneng hae wali tenep,” senelamlamdi el uro seneragnange anag ulangkelba, hae wali tenep. Ora nimiri mema sembe kwaneng palilamang kwaneng pail pinep ae anekoag andi kwaneng nene hae tenep. Kwaneng hae tenep aghana, ando anipsae tangtop nimiri, “Tenep to, kom to,” aro wana khaptop kom nimi babe wamang. Wamangpa mema sembe palirop kwaneng telamsomba ipkehengdi, welaro seneragseng? “Tenep to, kom to,” aro seneraglamangne sunsunum uro wali ten koma ul pinep aghana, andi telamsomba ipkeheng tanena, sindi wali ul pinep ina anekoag perarekto phukul pinebag saogne pipsomne neneko mali sembanep. Anag el uro seneragnange ulangkelba, telamlamne ipkeikti, wana khaptop komdi wana wag tangom agha sindi babe loba neneptangto teikag. Undop pagha tanena, ando anipsae tangtop nimi sembe Kristus tebaog aghana, “Sin nimi taneko perarekto phukul piikag,” aro yae piamsululom. Anag el uro seneragnange wamlange pere agha, “Sin loba nembahineag,” aro yae piptangkamlulam.<span id="bookmarks9-11"></span> <a id="v12"></a><span class="v">12</span><span class="vsp">&nbsp;</span>Kristusag wana paliro ando anipsae tangtop nimi tanekori wanaag khaptop komdi, “Uanep to, kom to,” aro seneragnange olog wana phende saog wamnep. Aghana sindi wanaag seneraglamangne torapto malia ulamsimundi, “Ualulom,” aro menangalilamsumun tanena, Kristus ponekoag malinge ulamlulom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Tam nene sembe nari kwaneng teropne pere agha naro naipsae tangtop nimi perarekto phukul piikagti, nari seneraglamnari, “Perarekto phukul pileag,” aro nari lebe aroba sop teropne lipsene senelamna.<span class="footnote selectable" id="F-0"><sup>a</sup></span><span id="bookmarks13"></span></div>
</div>
</body>
</html>
