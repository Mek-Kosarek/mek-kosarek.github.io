<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ibrani 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">8:4 </span><span class=\"ft\">Musari aruksirop yubuag ot nimi sisa Lewi nimi mori nimiri saeag agha uropne Allah sembe pimnep (Bilangan - A'iliroba 3:5-10).</span></div>"
};

initFootnotes(footnotes);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-19-HEB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-18-PHM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-19-HEB-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ibrani&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='kkl-19-HEB-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-20-JAS-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Wendog yubu nikne wali phelektopne sunsunum uro Yesusti yeplamsila</div></div><a id="v1"></a>
<div class="m">
<div class="c-drop">8</div> <span class="v">1</span><span class="vsp">&nbsp;</span>Nuri lebap yubu sirikag nena, Memne Allah sembe palirop nimi sikini ponekori nu tiro yeplamsil. El imag waelbaogti, Nubu Wali Sirikne ponekori sae sirik sip saelba uhirobag pulingkiog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Eldi awe torobagna, nimiri mem ae soboaek kalun aeag yeplamsil kom aghana, nu Saelba Uhiropne ponekori sobaog mem ae taptopneag wa'ina yeplamsil.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Samenag memnang Allah sembe paliropnang sikini nhon sekitna tanena, memnang sikini ponekori Allahag tatnepneap, oro aukag tamnepneap Allah sembe pimnepneog wamog. Ane sembe El imag wamlari, yeplamsilne ponekori babe Allahag tatnepneog wamla.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>El anam mog so'o eneag wamso tanena, Musari aruksirop yubu mome toro pibogne sunsunum uro El memne Allah sembe paliropne wamnep kom. Ot Musari aruksirop yubu sunsunum uro urop nimi sisa wamang nimi mori mog so'oag eneag agha Allahag tatnepne pimnep.<span class="footnote selectable" id="F-0"><sup>a</sup></span><span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sindi mem ae kalun aeag yeplamsiekag anekona, mem ae imag wamlangeag nelepto ot yame sunumna sobaek aeag agha yeplamsiek. Nelepto sobaekne sembe, Musari mem ae kalun ae soban uaogpa, Allahri elag wenero ambarelamogti, “Wali uro kembalulam! An yimag wamomba, sunumna lag nembatkenonge sunsunum uro ni sunuro o'obamendi sobalulam,” seog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nelepto sunsunum uro sobaek aghana, wenena Allahri nimiag wali phelektop yubu salag pibog yubu yangaropne alibag wendog yubu nikne wali phelektopne ikto sekirogpa, Yesus Allah anabi nimi anabiag wamlari ma'alamsil. Wendog yubu nikne wali phelektopne wamla saog uro Yesusti nu sembe awe toro yeplamsilne babe wali phelektopne wamla.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Allahap Israel nimiap samenag yubu nikne lebek yubu eneko ni wali uro sunsunuptanep tanena, Allahri nen amik phendep sum, “Yubu nikne nhon sekitnun,” seogne wene seho kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aghana sin Israel nimi sembe se'el nenero ambarelamsiogti,</div>
<div class="q top-spacing">“Ka'ebahut! Nu Saelba Uhiropne ponekori lelamog nena,</div>
<div class="q2">‘Amik sum Nari wendog yubu nikne nhon</div>
<div class="q3">Israel ponekori liksirop nimiap</div>
<div class="q3">Yehuda ponekori liksirop nimiap sembe</div>
<div class="q2">salag lero kaupnun alamna.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Nari samenag sikinisangyaboap</div>
<div class="q2">yubu nikne nembabu saogne nen nembanun kom.</div>
<div class="q">Samenag Nari sin sae kiliro Mesir so'oag agha</div>
<div class="q2">enero poa yag lambahisi sum eneko yubu nikne nembabuba salag pipsi.</div>
<div class="q">Salag pipsi aghana Nari sinap yubu nikne lebubunge neleplamek komba,</div>
<div class="q2">Nari babe sin lipsisi,’</div>
<div class="q3">aro nu Saelba Uhiropneri lebog.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Lipsisi aghana amik sum Nari wendog yubu nikne</div>
<div class="q2">Israel ponekori liksiog nimiap salag pimnun nena lemnuan.</div>
<div class="q">Nari aruksirop yubu tatsinenge sindi seneragnaag ambatsineri,</div>
<div class="q2">sindi wanaag mome toro paibatsinun.</div>
<div class="q">Na Allah sindi omeklamnukangne wamneba,</div>
<div class="q2">sinna Nari nimi wamukang.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Sin nimi ni ologneap nubungeap Na sembe el uro wamukang.</div>
<div class="q">Ane sembe sin nimi a'ero-a'ero eldi asag nimiag babe, elkaeag babe,</div>
<div class="q2">“Nu Saelba Uhiropne el talulam,” aro ambareldalamnepne sembe teko orog.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Na sembe el wamukang nena, sindi sengkwanekto uropne sembe yareag sembahinenge toman</div>
<div class="q2">sindi malia uropne nen whingag nenero seneraglamnun kom,”</div>
<div class="p">seogne mome toro pibog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene, “Nari wendog yubu nikne pimnun,” seogne agha sam pibogne neneko, “Lumbanepne wamla,” aro lag nembatsiog. Lumbanep tanena, samenagne tangtopne agha kom tanep.<span id="bookmarks13"></span></div>
</div>
</body>
</html>
