<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Kolose 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">4:11 </span><span class=\"ft\">Paulusti, “Yesus si nhon Yustus,” poneko sembe lebog nena, Yesus Kristus sembe kom. Paulus wamog ko'oag, Yahudi nimi si Yesus aro engerop nimi maikno wamek. Aghana, “Kristus,” aro engero yabalamlangena, Allah Elme ot nhonogne, “Taluro saelbamsululam,” aro wepto poghogne poneko sembe mo, “Kristus,” aro engero lemnep. </span></div>"
};

initFootnotes(footnotes);

});

// Chapters
var chapters = [ { start: 1, end: 4 }];
var hasIntro = true;
var baseRef  = "kkl-14-COL-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-13-PHP-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-14-COL-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Kolose&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-15-1TH-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-15-1TH-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Nangkabo, a'un nimi arukna sikini yabo wamlom tanena ka'eamlulom. El uro wamlom nena, a'un Saelba Uhiropne imagne babe wamla. Ane sembe sikini yabo taom nimiri a'undi arukna wamangne sembe sikne porogne agha sinag ulamsululom.<span id="bookmarks1"></span></div>

<div class="s"><div id="s1">Nen ma'aro, “Undo-undo ulamlulom,” aro ambatsiogha</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>A'undi sol wali wali uro Allahag molona mololapmundi, yae togtangto wapmundi, wanaag agha, “Naba Naniong,” aro Allah kiplamlulom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nu sembe babe molona Allahag molbarelamsimun andarina, Allahri nu sembe ina pa'abatsileba, Kristus yubu samen tognoro wamog yubu nene nuri nimiag ambatto tongolamsukap. Kristus ponekori yubu sabo nenero ambarelamsinonge sembe nimiri na salero kop aeag tobongkipneongba wamna.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Na sembe Allahag molona molbarelamnumun andarina, nari Kristus yubu ambatsiropne nene Allahri samenag nari saeag, “Ambatsululam,” aro pibogne sunsunum uro tibin uro ambarelamsinun.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>A'un babe Yesusag sikne aro seneragtop nimi wamlom aghana, elag seneragtop kom nimi nikag wapmun tanena, pa'asea sum enekoag wana hektopneag agha yubu lero walia ulamsululom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>A'undi sop-sop yubu pamag agha lanalamlenge wana walingeag agha emem arop yubu agha lelamlulom. Undo unulapmunne agha nimiri a'unag hailamsiikpa, ka'elapmundi nimi a'ero-a'ero samoro ambarelamsimundi, “Yubu huropneag agha ambatsisene,” aro a'unag el tahilul.<span id="bookmarks6"></span></div>

<div class="s"><div id="s2">Paulusti komoptobag nimi kipsiropne mome toro pibogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nungkae wanaagne Tikhikus ponekori nanag nia ni uro yabalamlange a'unag ambatsilul. El sol wali wali uro yeplamsildi, nu Saelba Uhiropneri awe nunap nhon awe toropne wamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nungkae Tikhikus poneko a'unag poghol alamnange a'unag yaleba, nu wamapne sembe eldi a'un ambatsileba, a'un wana mikip nembahilul.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Onesimus babe Tikhikusap nhon yarukang nena, elna Yesusag wana paliropne a'undi asagne poneko yalul. Eldi babe sol wali uro ulamlaba, a'unag poglamnaba, Onesimus nungkae o'ona senelamapne poneko babe a'unag yalul. El Tikhikusap yarikti, na wamnaag ane sa'a-sa'a uro yabalamlange sembe a'un ambatsurukang.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Aristarkhus, el babe kop aeag nanap nikag wamnamne ponekori a'un sembe, “Nangkabo,” aro kiplamsil. Barnabas elnik Markus ponekori babe a'un kiplamsil. Markus poneko sembe samenag ambatsino yubu sunsunum uro, el a'unag yaleba, wali kipto toplulom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yustus, si nhon Yesus<span class="footnote selectable" id="F-0"><sup>a</sup></span> ponekori babe a'un kiplamsil. Ot sin taneko mo Yahudi nimi kon kareptop nimi agha nanap wamapti, Allahri mog so'oag nimi saelba uhiroba sembe awe nikne toro yubu ambatto tongolamsiap. Sin nimi tanekori wana mikip nenero yeplamneang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Epafras a'undi asagne ponekori babe a'un kiplamsil. El babe Kristus Yesus arukna wamlari, awe tolamla. Eldi a'un sembe sop-sop wana ningkiag agha Allahag molona molbarelamsil andarina, Allahri a'un sembe, “Ulamukang” senenne sunsunum uro to'opto seneraglamlulom. Allahri senenne sunsunum uro to'opto wana khapto seneraglapmundi, wana whi uro wapmundi, ni salero ul palamlulom aro a'un sembe molbarelamsil.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sikne agha lemna. Epafras poneko nari haingdi imnori sikne lag nenero ambarelamsin nena, eldi a'un Kolose nimiap, Laodikia nimiap, Hierapolis nimiap sembe awe mikip uro tolamlange imnori ambarelamsin.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Apna nimi whesiropne nuri wanaagne Lukas ponekori babe, Demasti babe a'un sembe kiplamsirang.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nungkabo Yesusag wana palirop nimi as Laodikia wamang nimi kiplamsiapne ambatsululom. Apna Nimfa babe, eldi aeag Yesusag wana palirop nimi winil dalamang nimi babe kiplamsiap yubu ene ambatsululom.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Mome ane a'unag yaleba, nimiri a'un sembe, “Ka'ebaukang,” aro mome kemero lelamikpa ka'elamlulom. Ka'elapmun tanena, mome ane Yesusag wana paliro winil dalamang nimi as Laodikia wamang nimiag babe, “Mome lilim wamlange ka'ebaukang,” aro tiplamlulom. Mome Laodikia nimiag pimnonge babe a'unag tipto ambatsiikpa, mome lilim sinag pimnonge babe a'undi ka'ebalulom.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Arkhipus ponekoag ambarelamlulom yubuna, “Nu Saelba Uhiropne ponekori awe an sa'oag pipkeonge ni sunsunum uro wali uro yae paiapmendi, komopto awe tolamlulam,” aro elag ambatlulom.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Na Paulusti a'un kiplamsin. Yubu abene palilognange, na Paulusti kipsiropne abene mo saeri toro palilamna. Na anam kop aeag wamnange ekon taheng kom. “Nu Saelba Uhiropne ponekori wana a'unag yorolamsileri, yepto paiamsilul,” aro a'un sembe molbarelamsin.</div>
<div class="p">Abenda.<span id="bookmarks18"></span></div>
</div>
</body>
</html>
