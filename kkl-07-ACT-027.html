<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">27:9 </span><span class=\"ft\">Israel nimiri nubu sum kwaneng terop kom sum eneko “Mali-malia ulamapne Allahri kom nembalul,” alamek sum. Israel nimiri ik nubu sum eneko wal supnange anabi sa'onge anabiag khao li ulamogti, magti kabongag palamekne yamoro tapsinep ulamog li agha palamek.</span></div>",
    "F-1": "<div class=\"footnote-p\"><span class=\"fr\">27:28 </span><span class=\"ft\">Indonesia yubuag, “meter nhon,” aro leropne yan kwagha tariro ingina nhon saog wamla.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='kkl-07-ACT-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulus sae haing kaupto wamogha mag alip toman agha as nubunge Roma sip pabalameka</div></div><a id="v1"></a>
<div class="m">
<div class="c-drop">27</div> <span class="v">1</span><span class="vsp">&nbsp;</span>“Kaisar yaghag mog so'o Italia sip pululom,” aro Festus ponekori tam karebaogti, Paulusap yog nimi haing sae kaupto wamek nimi tanekoap Kaisar arukna yin salerop nang sikindo nhon sina Yulius poneko saeag nembahiog. El saeag nembahiogti, “Andi poa phululam,” aro ambarog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ambarekpa kabong nhon as Adramitium agha yaogne neneko, “As Asia so'oag mag laut longorop mag abolag sorop as tanekoag nhonag wa'al pang, nhonag wa'al pang uanun,” aro ulamogne nenekoag wa'iburi pibu. So'o Makedoniange nhon as Tesalonika agha yaogne si Aristarkhus poneap nikag pibu.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Mabubua kwelekaogpa, as Sidon sangnil ingkibu. Sangnil ingkiburi, yin saleropne Yulius ponekori Paulus o'ona sembaogti, “Ankaboag pimendi, anag kwema ulangkelne tatkukang aro kemel phululam,” seog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>As Sidon aneko laplobi agha mag alip toman agha palamububa, khao nu kabong palamubua whingag siba yalamogha sembe mag longorop mag laut longo kanektop mog so'o Siprus khao maruktobag sip pibu.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Siprus so'oag anekoa mag alip toman aghabog palamubua, mog so'o Kilikia sirik sip mag laut longorop mag abol toman agha palamubu. Nen tipto palamuburi, mog so'o Pamfilia sirik sip mag laut longorop mag abol toman agha laploplo as Mira Likia so'oag sangnil ingkibu.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>As enekoag agha yin salerop nang sikindo nu poamsiogne ponekori kabong nhon as Aleksandria agha yaog kabong eneko, “Mog so'o Italia pinun,” aro ulamogha ibog. Ibogti yalamubu kabong enekoag agha laplobi agha, “Mog so'o Italia pinun,” aro ulamog kabong enekoag enero poa tobongkipsiog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tobongkipsiogpa mag alip toman palamububa, khao kabong whingag siba yalamogti, yalamubuag sip ko'oro poa pihinep ulamogne nenekori kabong alibag ik etpare mabuburi, eraruk uro as Knidus peramag pibu. Khaori kabongag wamubunge, “Pukap,” senenag ko'oro pabahinep kom ane sembe, Kreta khao maruktobag sip ina agha yim Salmone amusogti lilirobag khao aingnirobag sip pibu.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Opsinep saog ulamogpa, nemen-nemen eraruk uro yim Salmone amusoghag anekoa mag alip toman palamuburi, kabong nenne babe sangnil pirobag as Lasea peramag, “Sangnil Piroba Walinge,” si engeropne nenekoag sangnil pibu.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Undo palamububa, “Italia sumene sangnil pukap,” sembabu sum eneko phibaogpa, Israel nimiri nubu sum kwaneng terop kom sum eneko<span class="footnote selectable" id="F-0"><sup>a</sup></span> uro libek. Undo libekpa, khao li taogne sembe, “Magti kula'epto tapsileag,” aro Paulusti yubu wenero ambatsiog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yubu ambarelamsiogti, “Nangkabo, nari kembanba, nu ina panne eraruk ulamlaba, iamnarina pukap kom. Kabongag poamaba babe, kabong babe, nu nimi ane babe opsinep iamna,” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene seog aghana, yin salerop nang sikindo ponekori Paulusti lebogne sembe sik sembaog komdi, kabong ngaingeap, kabong u o'orop nimiapti leptekne agha sik sembaog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kabong sangnil ingkirobag ane, “Khao li wamnual,” aro kabong sangnia unne eraruk wamog. Eraruk wamog aghana, mag kanero longorop so'o Kreta so'oag as nhon sina Feniks wamog. As Feniks aneko kabong sangnirobag heng purukul pirobag sip tibogto, waneng sip babe, sirik sip babe tibogtobag wamogpa, “Khaori opsinep komag aingnirobag wamla,” sembaek. Ane sembe kabong porop nang tanekori, “Anea lambaberi, khao li wamlange nene as Feniks pina wamukap,” aro wene seek aghana, nen nimi nhon-nhon nimiri saekag lebek kom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>“Lambaukap,” aro wamek abeneko phoana nemenag yangaro-yangaro mag laut longorop mag siba mog so'oag sip yalamog. Mag laut longorop mag sip agha phoana yangaro-yangaro yalamogpa, “Hae phoana aneri Feniks asag poa pihilul,” sembaek. Undo senelamekti kirik saogha, “Kabong saelbamlul,” aro maghag pelengeroba aneko toro kabongag towalengkaek. Ag kabongag kerekaekpa, “Phoanari kabong ko'oro pabalamlul,” aro kerektoba towalengkaekti, mog so'o Kreta mag abol peram toman kabongag palamubu.<span id="bookmarks13"></span></div>

<div class="s"><div id="s2">Mag laut longorop mag alibag palamekpa, khao nubunge mu aro yalamogha</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Olog palamekpa, khao nubunge Kreta so'oag ople siba mag laut longorop mag simbik pabirop khao yalamog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yalamogti nu palamubu kabong enekoag sibil alamog. Khao yalamogne neneko mikipti, “Mog so'o Kreta mag abol toman palamukap,” aro ulamubu aghana, kabong aneko panne eraruk wamogpa, kabong aneko babe khao palamoghag sip mikip taog. “Elba eldi ualea,” aro pulobububa, mag laut longorop mag sip pabalamsiog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Pabalamsiogti mag longo kanektobag as Kauda aneko maruktobag sip aneko pail pihiogpa, eraruk uro kabong nubunge pomaghag sip kerektop kabong ologne haing kerekto kiliro toro pibubu.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kabong ologne neneko kiliro towalengkaburi, nu pabalamsiog kabong eneko magti sibil alamleba, “Taongkaleag,” aro haing mikipne agha nu pabalamsiog kabong eneko wan-wanoro kaubek. Kaubekti, “Khaori mag laut longoropne ingkisag Sirtis kirik a'angkeag poa meldal pihileag,” aro log senelamek. Log senelamekti, ag kabongag kerekaekne, “Phoanari ko'oro pabalamlul,” aro kerektoba wamogne togto pibekpa, kabong aneko khao palamog ina nemen palamog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Mabubua kwelekaogne neneko khao aneko olog paplamog komdi, opsinep ulamogpa, kabongag ikinne poameka taneko maghag talamsiek.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Mabubua ik wilindip sum eneko kabongag soroba taneko sinba kabong porop nimi tanekori maghag talamek.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Khao anekori unulamogpa, kabongag palamubunge nene heng babe imberea babe olog ililamubu kom. Undo palamubua nu taulbahinep ina nhon wamnepne ero tilamubu aghana, ik etpare imberea babe heng babe ililamubu komdi, khao anekori sibil alamogpa, “Ot tebaukap aneog,” aro seneragamubu.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Nimi taneko ik maikno kwaneng tero koma wamekpa, Paulus sin anabiag sekogti, yubu ambatsiog. Yubu ambarelamsiogti, “Nangkabo, Kreta wamoboa nandamneri lemnonge a'undi ka'ebanohomba, nuri poamaba tologlamsibongeap, kabong kwerekto maghag talamobongeap unuahabe kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>A'un nari wembahino yubu ka'ebaom kom aghana, wene nari wenelamsinne, wana aingniro wamlulom. Nu kabong eneag agha nu ni tebaukap kom. Ot kabong aneogna loba talul.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nari lelamnangena undo. Allah nari omeklamnange ponekoringe wamnari, na inipnag lenda mamna. Lenda mamnaba, Allah eldamneri arukna imagne malaikat nanag poghol alba, yaldi na peramag sekamla.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Na peramag sekamlari, yubu leplangena, ‘Paulus, log sembaheng kom. An Kaisar whingag pinepneog wamla. Allahri anag wana yororo sembangkelba, nimi anap kabongag wamlomne tane nhon babe tebalulom kom,’ aro wene malaikat ponekori ambatnel.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>‘Tebalulom kom,’ aro ambatnelba, nangkabo, wana aingniro wamsu. Nanag ni ambatnelne nene ni sik uro yabilul aro na Allahag seneraglamna. Ane sembe nangkabo, wana aingniro wamsu.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Tebaukap kom aghana, kabong aneri nu mag longoro kanektobag pabalamsileri, meloptaleba kabong ane kolabalul,” aro Paulusti ambatsiog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ik meke sum eneko khao anekori kabong ane pabalamog paghabog mag laut Adria longorop maghag pabalamsiog. Pabalamsiogpa inipna tom nusam talamogpa, inipnag kabong porop nimi tanekori, “Mag abolag payalamsil te?” sembaek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>“Abolag payalamsil te?” senelamekti kirik haing kerekongkia peleng-peleng yalamekpa, mag longoroba we aneko sununa meter<span class="footnote selectable" id="F-1"><sup>b</sup></span> teng nhon epto naualbare saog wamog. Nen olog pabalamsiogpa, haing pelengelamekpa, we sununa meter teng nhon epto wilindi saog wamogpa, ibom agha, “Mag abolag sip payalamsil,” aro el tahiog.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>“Kabong aneko kirik sildiag tipleag,” aro sin log lelem kirik simbuk tombare kabong pomaghag sip pelengkaekti, “Elemag kwelekale,” aro imagneag mololamek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>“Elemag kwelekale,” aro mololamekti kabong porop nimi tanekori, “Magti kabong aneko kolabaleagti, kabong nubunge laplobi agha kabong ologne maghag pelengkaberi, mag alip toman tognoro pukap,” aro saekag lebek. Undo tognoro saekag lebekti, maneri ulamek nena, “Kabong paiag sip saelba unna kirik simbuk whingag sip wamlange pelengkaukap,” seek. Wene seek aghana wanaag, “Kabong nubunge liloa tognoro pukap,” aro seneraghekti, kabong ologne neneko mag laut longorop maghag pelengkaek.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Undo unulamekpa, Paulusti ipsiogti, el taog. El taogti, yin salerop nang sikindoap ilipsaboap tibin nenero ambarelamsiogti, “Kabong porop nimi tanekori, ‘Tognoro pukap,’ aro ulamang aghana, kabongag wamna koma liloa piik tanena, nhon kamag wamlulom kom,” seog.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Wene seogpa, “Tognoro pukap,” aro ulamekne sembe el taekti, yin salerop nang tanekori kabong ologne kabong nubungeag haing kerekameka taneko haing karepto maghag talopsiek. Kabong ologne maghag talopsiekpa, kabong nubunge porop nimi tognoro pinep kom wamog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Kwelekanep peram wamogpa Paulusti, “Kwaneng tululom,” aro wenelamsiogti, “ ‘Khao kom taho,’ senero wamomdi, ik mekpare kwaneng ten koma wamom.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>A'un wali tanepne sembe kwaneng a'un samenag tululom aro wenelamsin. A'un ni ane wamlomne a'undi usoghag hong pongoropne hong kiki nhon top tangka timbalul kom,” aro ambatsiog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene aro ambatsiogti, Paulusti kwaneng roti tobogti, sin wamek nimi ni whingag agha Allahag, “Nani, walia tatsilam,” aro lelamogti, khepto-khepto tatsiogti, Paulusti samenag teog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Sin wana ikin wamsiogne wana aingnibahiogpa, sin babe awi uro kwaneng telamek.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Nu kabong enekoag yalamubu nimina, nimi teng sa'obare eptopneap (276) ane yalamubu.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Kwaneng teburi, mon tahiogpa, kabongag kwaneng roti sumbaneba gandum wana poamekne taneko, “Kabong keyagman talul,” aro mag laut longorop maghag talolamsiek.<span id="bookmarks38"></span></div>

<div class="s"><div id="s3">Mag alip toman pirop kabong kolapto yabiogha</div></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Kweleklamogpa kabong porop nimi tanekori tilamekpa, mog so'o kirik a'angkea ingkisag sameptopne nhon tiboghaek. Kabong porop nimi taneko mog so'o ene sin babe ekon aghana, kabongag agha tiboghaekag aneko, “Tibil pukap,” sembaek.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Anekoa, “Kabong saelbamlul,” aro kirik simbuk pelengeroba taneko haing kaongoro maghag talopsiek. Haing kaongoro maghag talopsiek abeneko kabong u o'oroba, “Nhonag sip pabileag,” aro kerektopne toro pibekti, “Pilul,” senenagne u o'obaek. Phoana mag laut longorop mag siba yalamogpa, “Mog so'o ingkisag tibil pukap,” aro ulamekti, ag kabongag kerekaekpa, “Phoanari ko'oro pabalamlul,” aro kerektoba kabong whingag sip towalengkibekti palamek.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Mag ingkisag palamek aghana, kabong eneko kirik a'angkeag malukaogpa, kabong whingag sip kirik a'angkeag werelop taogpa, lebe senep kom uaog. Lebe senep kom uaogpa, pomaghag sipna mag kula'epto yalamogti, olamogne nenekori kolabaog.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Kolabaogpa yin salerop nang kabongag wamek nang tanekori nimi sae kaupto pabalamsiek nimi taneko “ ‘Maghag agha ya'aro abolag pina merebaikag,’ aro opsukap,” aro ulamek.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Undo unulamekpa, yin salerop nang sikindo Paulus pabalamogne ponekori, “Paulus obikag,” sembaogti, “Pelebanun,” aro irikahiog. Irikahiogti ambarelamsiogti, “Mag alip toman ya'aro pirop nimi samenag maghag taptaikti, ya'aro abolag pukang,” seog.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Mag ya'aro panne ekon nimina, kal la'asi agha to, kabong kwerektoba agha to salero mag alip toman agha mag abolag undo piburi, nimi nhon babe tebaek kom.<span id="bookmarks44"></span></div>
</div>
</body>
</html>
