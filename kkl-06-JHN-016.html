<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='kkl-06-JHN-017.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">16</div> <span class="v">1</span><span class="vsp">&nbsp;</span>Wene seogti, nen tipto yubu lelamogti, “Nari a'un ambareamsin yubu enena, ‘A'undi nanag neleptop inaag phukul ingkilulom kom,’ aro anamag ambarelamsin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nimirina a'unag Allah yubu lero winirop aeag agha a'un yag lambahukang. Nene mo kom aghana, uro yabilul ko'o nhonag a'un sembe, ‘Ya'ag opsukap,’ aro ulamukang. Sin nimi tanekona, ‘Allah sembe awe toro omeklamapti, ya'ag opsukap,’ senenne agha a'un olamsukang.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Sindi a'unag undo ulamsiik nena, sindi Naniap nanap ekon ane sembe, undo ulamukang.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Aghana anam uro yabin komag a'unag ambareamsin. Andarina sindi undo ulamsiik ko'o nenekoag a'undi el uro seneraglapmundi, ‘Eldi wene seogne neneko wene uro yabalamla,’ senelapmundi el uro wamlulom,” aro ambatsiog.<span id="bookmarks4"></span></div>

<div class="s"><div id="s1">Allah Yame Walinge nimi sembe tiro yebelan ahinne sembe ambatsiogha</div></div>
<div class="p">Yesusti nen tipto ambarelamsiogti, “Samenag agha na a'unap nhon ua ulamobo ane sembe, ni wene aro ambatsin yubu eneko samenag ambatsino kom.<span id="bookmarks4"></span></div><a id="v5"></a>
<div class="p"><span class="v">5</span><span class="vsp">&nbsp;</span>Ot wene na pogholaneogne ponekoag pinep wamna. Pinep wamnaba, a'un nimi nhondi babe nanag, ‘Tala palamlam?’ aro haibanepne liplom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Haibanepne liplom aghana, nari wene aro lemnange nene a'undi ka'ebalomne sembe wana ikin along senelamlom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Aghana nari yubu sikne a'unag ambarelamsin nena, na pin kom pagha tanena, a'un sembe tiro yebelan ahinne poneko a'unag yanep kom. Na pine taneogna a'un sembe tiro yebelan ahinne poneko pogholanun. Ane sembe, ‘A'un wali wamlulom,’ aro na wene pinuan.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>El poneko yaleri, nimiri mali-malia uropneap, wana porog unneap, tam karebatsinepneap sembe mog so'oag wamang nimiag lag nenero wenelamsilul.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Mali-malia uropne sembe wembahilul nena, sindi nanag sikne aro wana palilamang komne sembe wembahilul.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Na wana porogne wamnange sembe wembahilul nena, na Naniag pinenge toman agha lag tangto yabileba, nimi wembahilul. Na pineba, nen imnululom kom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tam karebatsinepne sembe wembahilul nena, el wene mog so'oag nimi saelbamsil phia nenekoag Allahri tam karepto pelengkanepne wero paiamogne sembe lag nenero wembahilul.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nari a'unag nen yubu tam maikno ambatsisene aghana, wene a'undi ni salero seneragnep komdina, nari a'un ambatsinun kom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Aghana el Yame Walinge sikne agha tibin uro ambarelamsinepne poneko yale tanena, a'undi sikneag nelepto palapmunne ni sembe a'un menangaro pabalamsilul. Eldi a'unag ambatsilulne eldi wanaag agha mori miptopne agha ambatsilul kom. El moringe kom aghana, eldi aori ka'eropne a'un ambarelamsileri, amik uro yabinepne agha a'un ambarelamsilul.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Eldi a'un ambarelamsilul nena, naringe aba elag talengeag agha a'unag tipto ambatsilul, ane sembe eldi na paliag wamnea kiptopne lag nembatsilul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nia mangkina Naniri saeag wamlange nari saeag wamla. Ane sembe nari wene aro lelamnangena, ‘Naringe aba Yame Walinge ponekoag talenge agha a'unag tipto ambatsilul,’ sen.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ko'o we uro wamna koma na imnululom kom. Apna nen ko'o we uro wamna koma na imnululom,” seog.<span id="bookmarks16"></span></div>

<div class="s"><div id="s2">Sindi wana ikin senenne awi tanepne sembe ambatsiogha</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene seogne sembe Yesusti yubu ka'ero neleptop nang nhon-nhondi sin mamun hail dalamekti, “Sa'a sembe nunag, ‘Ko'o we uro wamna koma na imnululom kom. Apna nen ko'o we uro wamna koma na imnululom,’ sel? Apna eldi, ‘Na Naniag pinun,’ selne sa'a sembe lepla?” aro sin mamun hail dalamek.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sin mamun hail dalamek nena, “Eldi, ‘Ko'o we uro wamna koma,’ aro leplange nene nu olog seneraghap kom,” alamek.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro hail dalamekpa, Yesusti el wamog nena, “Sindi nanag, ‘Haibahabe,’ senelamang,” aro el taog. Ane sembe Yesusti sinag ambarelamsiogti, “Nari wene, ‘Ko'o we uro wamna koma na imnululom kom. Apna nen ko'o we uro wamna koma na imnululom,’ aro lemnange sembe a'un mamun, ‘Sa'a sembe lepla,’ aro hail dalamlom te?<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nari yubu sikne agha ambatnuahin. A'undi na amang uro wana ngik-ngogha engelamnumun abeneko mog so'o eneag wamang nimiri awi uro, ‘Wali uro yabil,’ senelamukang. A'undi wana ikin uahilul aghana, a'undi wana ikin sembamunne neneko kom taleba, a'un awi sirik uro wamlulom.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kel nhon me mangaro anep peram wamna tanena, el wana ikin uro seklebanep. Aghana me aneko mangaroan tanena, seklenne neneko ekon tanba, mangaroan me eneko wene mog so'oag yal senenne agha kel eneko awi sirik uro wamnep.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ane saog uro a'un babe wene wana ikin uro seklelamlom aghana, na nen a'unap haiptaukap. Nen haiptabe sum eneko a'undi wana awi sirik uahilulne neneko nimi nhondi babe a'undi wanaag agha kom nembaukang kom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sum enekoa a'undi nanag nen sa'a-sa'a haibanululom kom.</div>
<div class="p">Yubu sikne agha ambatnuahin. Na siag kekhaekto wapmunneag agha Naniag mololapmunne a'unag tatsilul.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Samenag agha wene babe a'undi na siag kekhaektopneag agha Allahag mololamlom kom. Wenena a'undi mololapmundi, a'un tatsilenge tolapmun andarina, awi sirikne neneko a'unag teknero wamsilul,” aro ambatsiog.<span id="bookmarks24"></span></div>

<div class="s"><div id="s3">Yesusti mog so'oag nimiri seneragto ul piropne mombolag nenero luknulamsiogha</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Yesusti nen tipto ambarelamsiogti, “Nari ni ambarelamsin yubu sunumna likiptop yubuag tol pina a'un ambarelamsin. Aghana amik uro yabile ko'o eneko nari sunumna likiptop yubuag tol pin koma lag phoro Nani sembe a'un ambatsinun.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Sum enekona, a'undi na siag kekhaekto wapmunneag agha Naniag molbalulom. Nari lemnangena, ‘Nari a'un sembe Naniag molbatsinun,’ alamna kom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Undo lelamna kom nena, Nani eldamneri a'un babe o'ona senelamsil. Naniri a'un o'ona sembamsil nena, a'undi na o'ona senelamnelomdi, na sembe, ‘El sik uro Allahag agha yaog,’ aro nanag wana palilamlomne sembe a'un o'ona sembamsil.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Na Naniri pogneogpa, elag agha na mog so'oag yahi. Wenena na mog so'o laplobi agha Naniag nen samoro pinun,” aro ambatsiog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene aro ambatsiogpa, eldi yubu ka'ero neleptop nang tanekori yubu lelamekti, “Wene ane, yubu lag phoro ambatsilamne ane andi sunumna likiptop yubuag tol pin koma nu ambatsilam.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Wene aro leplamne agha nu el tahil nena, nimi nhondi anag haibaghenne babe an teko ulangkel komba, an agha nia mangkina el wamlam. Ane sembe nu seneraglamap nena, ‘An sik uro Allahri pogkeogneag agha yalum,’ sembamap,” aro wene seek.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wene seekpa Yesusti samoro, “Weneog a'undi nanag sikne aro seneraglamnelom te?<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Nari lemnuanne ka'eamsut! Amik uro yabilulne wene uro palamlange a'un talup tangto wamlulom. A'un a'eptangka a'undinge ae lom a'ero palapmundi, na mo laplopnululom. Ot na mo wamnun kom. Na Nani nanap nhon wamlul.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Nari ni ane a'un ambareamsin andarina, a'un nanap ma'ap tangto wamlomne toman a'un wana aingniro wamlulom. Mog so'oag wapmunag aneko a'un seklenne seklebalulom. Aghana a'un wana khapto wamlulom. Nari mog so'oag nimiri seneragto ul palamangne mombolag nenero luknubitsin,” aro ambatsiog.<span id="bookmarks33"></span></div>
</div>
</body>
</html>
