<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Markus 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:22 </span><span class=\"ft\">Yesusti, “Wendogneap samenneap nikag pimnep kom,” seog nena, likiptop yubuag agha lelamogti, “Nari wene ambarelamsinne neneap, a'undi samenag agha seneragto ul palamlomne neneap sunsunum urop kom,” aro likiptop yubu agha ambatsiog.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-04-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MAT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-MRK-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Markus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-04-MRK-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-LUK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti lebe arop kom nimi wali nembaogha</div></div>
<div class="r"><div id="r1">(<span class="reflink"><a href="kkl-03-MAT-009.html#v1">Matius 9:1-8</a></span>; <span class="reflink"><a href="kkl-05-LUK-005.html#v17">Lukas 5:17-26</a></span>)</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Ae ik etpare Yesus undo wamogha nen samoro as Kapernaum yaogpa, “Yesus wene samoro aeag yal,” aro yubu sabo taogpa, nimi maikno ka'ebaek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ka'ebaekti yalamekti, aeag babe nimi aghabog teknebaek. Teknebaekti ina siramag babe asag sip nimi to'opto longolaekpa, kolo orog taog. Undo wamekpa, Yesusti sinag Allah yubu ambarelamsiog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ambarelamsiogpa wamekag aneko nengabo tombareri lebe arop kom nimi nhon morea kalag keyapto, “Yesusag payaukap,” aro ulamek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Payalamekti kemelamekpa, nimi maiknori sendebel alamekne sembe Yesus peramag wa'inep kom. Wa'inep kom ane sembe, imag alibag waelbaekti, Yesus wamogha alibag imag kwerekaekti, lebe arop kom nimi morea kalag keyapto payaekne aneko haingdi kerekto ae lomag pelengkaek. <span id="bookmarks4"></span> <a id="v5"></a><span class="v">5</span><span class="vsp">&nbsp;</span>Pelengkaekpa Yesusti kemelamsiogpa, sin payaek nimi tanekori Yesusag sikne aro wana palilameka ipsiog. Kembahiogti lebe arop kom nimi enekoag yubu lelamogti, “Name, andi mali-malia ulamomne tam wailag tal,” seog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6-7</span><span class="vsp">&nbsp;</span>Wene seogpa, nubunang Musari yubu amohirop nang etpare pukamek nimi tanekori Yesusti yubu ka'ebaekti, sindi wanaag mali senelamek. Senelamekti, “Sa'a sembe nimi aneri undop yubu lepla? Nimiri mali-malia uropne sembe nimi nhondi babe tam wailag nembanep kom. Ot Allah eldamneri, ‘Andi mali-malia uropne tam wailag nemban,’ aro lemnep. Nimi eneri Allah san tiliplamla,” aro wanaag seneraglamek.<span id="bookmarks6-7"></span></div><span id="bookmarks6-7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro seneraglamekne Yesus peket eldi wanaag el taog. El taogti ambarelamsiogti, “A'undi wanaag na sembe, ‘Eldi undo lemnep kom,’ senelamlomne nene sa'a sembe seneraglamlom?<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Mog so'oag nimiri nimiag, ‘Andi malia ulamomne tam wailag tal,’ seheng tanena, malia uropne neneko sik uro tam wailag tanep te? Mog so'oag nimiri lebe arop kom nimi enekoag, ‘Sekmendi, andi morea kalap saelbamendi, yan ingiro pululam,’ aro yubu ambatseng tanena, sik uro yabinep te? Ni yubu phende abeneko mog so'oag nimiri mo yubu lemnep tanena, nhon babe uro yabinep te?<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Aghana a'undi na sembe el tahom senelamnari, lag nembatsinun. Na mog so'oag nimi tahinge saeag Allahri mikipne pibog andarina, nimiri malia uropne sembe nari tam wailag nembanep. Kembamundi el talulom,” seogti lebe arop kom nimi enekoag yubu lelamogti,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>“Anag lemnuan. Sekmendi andi morea kal saelbamendi, andi aeag pululam,” seog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seogpa, nimi ni taneko tiboglamekpa, lebe arop kom nimi enekori sekom agha morea kal aneko tobogti lambaog. Lambaogpa nimi niri ponekoag tiboghaekti, “Yaghe, ane mane agha ual! Tam undopne nu olog irop komne uro yabil,” aro lo'om seekti, Allah omeklamek.<span id="bookmarks12"></span></div>

<div class="s"><div id="s2">Yesusti Lewi yobogha</div></div>
<div class="r"><div id="r2">(<span class="reflink"><a href="kkl-03-MAT-009.html#v9">Matius 9:9-13</a></span>; <span class="reflink"><a href="kkl-05-LUK-005.html#v27">Lukas 5:27-32</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>As Kapernaum laplobi agha Yesus samoro mag Galilea longorop mag peramag piog. Piogpa nimi maikno elag yalamekpa, Allah yubu ambarelamsiog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ambatto yabalamsiogti, nimi nhon sina Lewi, Alfeus elme tiboghaog. Lewi poneko Roma nimi sembe kamna poloro toropne wamogti, eldi kamna poloro tolamog aeag pukamog. Pukamogpa tiboghaogti Yesusti, “Nanag neleplamnululam,” seogpa, Lewi sekom agha Yesusag neleplamog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nelebaogpa Yesusap Lewiri aeag piekti, kwaneng telamek. Kwaneng telamek ae enekoag yog nimi Roma nimi sembe kamna poloro torop nimi babe maikno wamek. Ora nimina sin, “Malia urop nimi,” ahirop nimi babe maikno yaek. Elag neleptop nimi taneko maikno wamek ane sembe, Lewiri aeag yingkina Yesusap eldi yubu ka'ero neleptop nangap kwaneng nhon telamek.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kwaneng telamekpa, Farisi nimi Musari yubu amohirop nimi taneko wamek. Wamekti Yesusap nimi tanekoapti kwaneng nikag telameka tibogahiek. Yesus tiboghaekti, Farisi nimi tanekori Yesusti yubu ka'ero neleptop nangag hailamsiekti, “Sa'a sembe Yesusti Roma nimi sembe kamna poloro torop nimiap, malia urop nimi taneap tolamsildi, kwaneng nikag telamang?” aro haibahiek. <span id="bookmarks16"></span> <a id="v17"></a><span class="v">17</span><span class="vsp">&nbsp;</span>Haibahiekpa Yesusti ka'ebaogti, samoro ambarelamsiogti, “Nong wali nimiri whesirop nimi sembe, ‘Teko,’ senelamang kom. Ot naiktop nimiri aghabog whesirop nimi sembe, ‘Teko,’ senelamang. Ane saog uro na so'oag, ‘Yepsinun,’ aro yahingena, nimi nhon eldamne sembe, ‘Na malia urop nimi,’ aro el tanep nimi eneko, ‘Yopto yepsinun,’ aro yahi. Ora nimiri eldamne sembe, ‘Na malia uan koma ulamna,’ seneptaho tanena, nimi eneko yopto yepsinun kom,” seog.<span id="bookmarks17"></span></div>

<div class="s"><div id="s3">Nimiri kwaneng ten koma, “Allahag moloro omeklamnun,” aro uropne sembe Yesusti tibin nembaogha</div></div>
<div class="r"><div id="r3">(<span class="reflink"><a href="kkl-03-MAT-009.html#v14">Matius 9:14-17</a></span>; <span class="reflink"><a href="kkl-05-LUK-005.html#v33">Lukas 5:33-39</a></span>)</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Yohanesti yubu ka'ero neleptop nangap Farisi nangap sin tanekori, “Allah omeklamukap,” aro kwaneng ten koma omekto ulamek. Undo ulamekpa, nimi etpare Yesusag yaekti hailamekti, “Sa'a sembe Yohanesti yubu ka'ero neleptop nangap Farisi nangap tanekori, ‘Allah omeklamukap,’ aro kwaneng ten koma ulamang aghana, andi yubu ka'ero neleptop nang tanekori kwaneng ten koma ulamang kom?” aro hailamek.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yesusti samoro ambarelamsiogti, “Na so'oag wamnaag abenena, nanag neleptop nang kwaneng tero kom-kom wamseng kom. Sunumna ambatsinun. Nimi nhondi kel torop tanena, elkaboap ma'ap tahengdi, sin kwaneng tero koma wamnep te? Kel torop nimi tanekoap, elkaboap kel torop sum eneko elenge nimi pali wamangne sembe kwaneng tero kom-kom wamang kom. Ane saog uro nanap, na neleptop nangap nimi pali wamapti, nu nikag wamap abene kwaneng ten koma wamnep kom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Aghana ik nhon sum kel toropne poneko yog nimiri salero pabaik taneogna, elkabo kwaneng ten koma wamukang. Ane saog uro na amik sum wamne kom taneogna, nanag neleptop nang kwaneng ten koma wamukang,” seog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Seogti sunumna nhon babe ambarelamsiogti, “Ag samenag wirop ag wamsoba, ag eneko tilipto yabin tanena, ag wiroba wendogne taebom agha nimiri ag samenne wetnelamang kom. Ag wendogne taepto tipto wetnebaheng tanena, wiroba wendogne nene samenneag agha pulukto kolop tanep. Undop pagha ag samenne eneko taepto tinilamnari lom nubu tanep.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nen sunumna nhon ambatsinun. Nimi nhondi anggur wana lolterop mag tomnari, mag tero lina pham kambing kon agha wetnerop aghag tero lirop. Anggur wana lolterop mag wendog nena, pham kambing kon agha wetnerop ag samenneag tero libanep kom. Ag samenneag tero libanep kom nena, anggur mag neneag agha iba lanalamnari, kon agha wetnerop ag eneko pikto nubu tanep. Nubu talamnari, kon agha wetnerop ag samenne pikto loba nembanep tanena, kon agha wetnerop ag babe, anggur lolterop mag babe ni loba tanep. Undo unuanep kom aghana, nimiri anggur wana lolterop mag wendogne kon wendog kon agha wetnerop aghag tero lilamang,” seog.<span class="footnote selectable" id="F-0"><sup>a</sup></span> <span id="bookmarks22"></span></div>

<div class="s"><div id="s4">Sabat sum nimiri uanepne sembe Yesusti o'oro tibin nembaogha</div></div>
<div class="r"><div id="r4">(<span class="reflink"><a href="kkl-03-MAT-012.html#v1">Matius 12:1-8</a></span>; <span class="reflink"><a href="kkl-05-LUK-006.html#v1">Lukas 6:1-5</a></span>)</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Olog wameka, Yahudi nimiri tektek paptop sum Sabat sum taog. Sabat sum eneko Yesusap eldi yubu ka'ero neleptop nangap palamekti, kwaneng roti sumbaneba gandum awe wero meroba nubungeag ina palamek. Palamek abeneko pere, Yesusti yubu ka'ero neleptop nangdi alniro gandum wana tagto tobek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Tagto tolamekpa, Farisi nimiri sin ipsiekti, Yesusag yubu lelamekti, “Kembahimen! Musari samenag, ‘Sabat sum eneko awe tomnep kom,’ aro mome tobog aghana, sa'a sembe anag neleptop nangdi yubu nene philamangdi, gandum wana nene tagto tobang?” aro Yesusag haibaek. <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Haibaekpa Yesusti samoro ambarelamsiogti, “Nunisa nubunge Daud poneko elkaboap kwaneng yo teko ulamsiogpa, uaogne sembe a'undi mome toro pairopneag agha olog kemelamlom kom te?<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Abyatar memnang Allah sembe palirop nang sikini poneko wamog ko'oag Daud elkaboap kwaneng yo ulamsiog. Kwaneng yo sembe Daud poneko Allahri Mem Ae enekoag wa'iogpa, kwaneng roti Allah sembe pibekne taneko nimi nhondi Daud ponekoag tarog. Tarogpa kwaneng roti teogti, Daudti elkaboag tipto tatsiogpa teek. Aghana kwaneng roti teekne tanekona, Musari samenag mome toro pibogne sunsunum uro, ‘Ot memnang Allah sembe palirop nangdi aghabog telamukang,’ seog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Allahri nimi sam sumbahiog. Amik nena, tektek papto urop sum Sabat sum eneko nimi wali uro wamnepne sembe nembirogti tatsiog.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Sabat sum babe nimi sembe tatsiog ane sembe, nimiri uanepne neneko na mog so'oag nimi tahingeri saelba ulamnari o'obanepne wamna,” seog.<span id="bookmarks28"></span></div>
</div>
</body>
</html>
