<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">6:15 </span><span class=\"ft\">Paulusti Ibrani yubu agha yubu nhon tagto “Belial” mome toro pibog. Ibrani nimiri “Belial” aro lelamek nena, “Lobange” aro Allah aisa neneropne sembe lelamek.</span></div>"
};

initFootnotes(footnotes);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-10-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-2CO-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-10-2CO-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Wene nu Allahap sae tiptangto awe tolamap. Ane sembe a'unag wenelamsiap nena, Allahri a'unag wana yororo senelamsilne a'undi wanaag tobongkiamlomne a'unag pongoro yabile komag aro yae up tangkamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Tam nene sembe Allahri yubu lelamog nena,</div>
<div class="q top-spacing">“Nari sumene sembahi sum eneko andi leplum yubu ka'ebahi.</div>
<div class="q2">Nari an talulangkehi sum eneko yepkehi,” seog.</div>
<div class="m">A'undi kemelamsut. Wene wamapne Allahri wali sembaog sum. Wene wamap sum enena, Allahri nimi taulba uhirop sum.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Nuri yubu ambatto yeplamsiapne abeneko, “Nimiri nunag tam pipsiikag,” aro puri tikto phukul ingkineba saogne nhon babe nimi wali pinep ina toman palilamap kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Aghana nia mangkina uro yabinep ina agha, “Allahri arukna wamap,” aro lag nenel dalamap. Nimiri nu luknuro uhinneag babe, seklenneag babe, eka'uk uropneag babe wana khapto ulamap.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nimiri nu opsionga babe, haing sae kaupto kop aeag tobongkipsionga babe, nimiri yanghang alamsionga babe awe toro ulamobo. Ae inipna mamna koma, kwaneng ten koma, kilim weanga awe tolamobo.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allah sembe awe tolamobori, tolamap nena, wanaag malinge wa'eptopneag agha, el tangtoba seneragnangeag agha, wana pailingkina uropneag agha, wana walinge uropneag agha lag nenep tangto el sembe awe tolamap. Eldamne Yame Walingeag agha, wanaag o'ona senehiropneag agha,<span id="bookmarks6"></span> <a id="v7"></a><span class="v">7</span><span class="vsp">&nbsp;</span>sik yubu leropneag agha, Allahri mikipneag agha el sembe awe tolamap. Ora nimiri, “Aisa nenep tangtop nimi mal tabaukap,” aro saeri yin salelamlonga saog uro nu sae sirik sibap, sae waneng sibap ni sae phende abenekori ot wana porogne saelba nu aisa nenelamsiang nimi toraplamsiap.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nu si paliag nembahinepne toman, mombolag nembahinepne toman babe, nu san tilibahinepne toman, nu omekahinepne toman babe awe tolamap. Nuri sikne lelamap aghana nimiri, “Haing kunuhirop nimi,” senelamsiang.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nu sembe tapto el wamang aghana, ekon nimi saog uro ulamsiang. Nu sop-sop tebanebag ua ulamap aghana, nu kamag uro wamapne kembahisut. Nu taeplam-taeplam lopsiong aghana, nu ya'ag opsiong kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nu wamapne kembi agha nimiri, “Wana ikin uro wamang,” sembahinep aghana, nu sop-sop wana awi uro wamap. Nu sembe, “Saeagha orog nimi,” sembahinep aghana, ora nimi maikno tup nenelamsiap. “Saeagha orog nimi,” sembahinep aghana, nia mangkina nunag wamla.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>A'un Korintus nimi sembe wana maiknoro seneraglamsiapti, a'unag lag phoro yubu ambarelamsiap.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nuri wana serektop komdi, a'un nuri wanaag nimi wamlom aghana, a'undi wana nu sembe serekaombana, nu a'undi wanaag wamnep kom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Wene nari maboag yubu lelamna saog uro mololamsin nena, nuri a'un sembe wana ina kubatsibo saog uro a'undi babe wana ina nu sembe kubatsululom.<span id="bookmarks13"></span></div>

<div class="s"><div id="s1">Kristusag wana palirop kom nimiap sae tiptangto wamnep komne sembe ambatsiogha</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kristusag wana palirop kom nimiap sae tiptangto ina nhonag nelepto tol tongolamseng kom. Wene aro lemnangena, Allahri irikna ingisaploropneap, wana porog senenneap nikag wamnep kom. Apna tibin wareropneap inibinneap nikag ma'ap tanep kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kristusap el aisa neneropneap<span class="footnote selectable" id="F-0"><sup>a</sup></span> yubu nikne lero wamnep kom. Apna Kristusag wana palirop nimiap elag wana palirop kom nimiap seneragna nikne wamnep kom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Mem ae Allah omektop aeap, mem ae phia pharop aeap ma'aro nikag nembanep kom. Wene aro lemnange nenena, nuna Allah kamag uropne ponekori mem ae wamap. Tam nene sembe Allahri yubu lelamogti,</div>
<div class="q top-spacing">“Na sinap nhon ua ulamneri,</div>
<div class="q2">sin anabiag wa'ina yabalamnun.</div>
<div class="q">Na Sikini Allah wamneba,</div>
<div class="q2">sinna nari paia uhirop nimi wamukang,” seog.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ane sembe nu Saelba Uhiropneri yubu lelamogti,</div>
<div class="q">“Sin anabiag agha lambamundi,</div>
<div class="q2">a'eptangto ul palamlulom.</div>
<div class="q">Sembenga kalup tangtopne Allah sembe pimnep komne nhon babe po'oban koma wapmunba,</div>
<div class="q2">nari a'un wali toro kipsinun,” seog.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Nia mangkina mikip uro Saelba Uhiropne ponekori,</div>
<div class="q2">“Na a'un sembe A'uni taneba,</div>
<div class="q2">a'un na sembe nari mabo kelmabo wamlulom,” seog.<span id="bookmarks18"></span></div>
</div>
</body>
</html>
