<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Yohanes 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-25-1JN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-24-2PE-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-25-1JN-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-25-1JN-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-26-2JN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Yohanes</span></div>
<div class="mt2"><span class="mt2">Ponekori Mome Toro Pibogha Selekne</span></div>
<div class="b"></div>
<div class="b"></div>

<div class="s"><div id="s1">Nimi kamag nenehirop Yubu sembe ambatsiogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Nangkabo! Wene mome toro palilamnangena, nia mangkina wamna komag el yum-yum samenag agha wamog Yubu nimi nongag taogne sembe mome toro palilamna. Eldi ua ulamogha haingdi ililamuburi, nu saeri po'oro saelbamuburi, aori ka'elamubu. Kamag nenehirop Yubu eneko sembe mome toro palilamna.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kamag nenehiropne poneko lag nenep taogpa, nuri haingdi ibubu. Nuri haingdi ibubunge neneko sembe nuri ambarelamsiap. Nuri a'un ambarelamsiap nena, ya'ag kamag nenehinne poneko Nuniap nhon wamogha nunag lag nenep taogne sembe ambarelamsiap.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Nunag lag nenep taogpa, haingdi ibuburi, aori ka'ebabunge neneko agha nuri babe a'un ambarelamsiap. Nunna Nuni Imagne ponekoap, Elme Yesus Kristusap nhon sae tiptangto wamapti, “A'un babe nunap nhon sae tiptangto wamukap,” aro yubu ene ambarelamsiap. “Sae tiptangto wamsebeba, nuri wanaag yeng maikno loloro teknep tahiso,” aro yubu ene mome toro palilamap.<span id="bookmarks3-4"></span></div>

<div class="s"><div id="s2">Allah Eldamne tibin wareropne uroba</div></div><span id="bookmarks3-4"></span><a id="v5"></a>
<div class="p"><span class="v">5</span><span class="vsp">&nbsp;</span>Yubu lenne ponekori yubu ka'ebaburi, a'un tipto ambarelamsiapne neneko ane. Allah tibin warerop sirikne wamlaba, elagna inibinne babe orog wamla.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Elag inibinne orog wamla ane sembe, nuri inibinne ul pinep kom saog wamap. “Elap sae tiptangto wamap,” sebe aghana, inibinne ul palamebe tanena, yuburi babe saeri babe sikne lerop kom nimi wamapne lag nenep taukap.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Aghana nun agha Allah tibinne wamla saog uro tibinag mo ul palamebe tanena, nungkaboap sae tiptangto wamapne lag nenep taukap. Tibinag mo ul palamebe tanena, nuri malia uropne ni Allah Elme Yesusti enengag agha a'elelamsilne babe lag nenel dalamap.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nuri lelameberi, “Nunna malia urop kom nimi,” sebe tanena, nunag sik senenne orogti, nundam nimi haing kunul dalamapne lag nenep taukap.<span id="bookmarks8"></span> <a id="v9"></a><span class="v">9-10</span><span class="vsp">&nbsp;</span>Allahri nimi ni sembe, “Malia ulamang,” aro yubu lebog aghana, nimi nhondi, “Na malia urop kom nimi,” aro yubu lerop tanena, Allahri lebogne sunsunum uro urop komne lerop. Undo lemnep tanena eldi wanaag, “Allahna orolena yubu leropne,” senelamloa saogne agha yubu lerop. Ane sembe nuri lelamebeberi, “Nu malia urop kom nimi,” sebe tanena, nunag agha eldi yubu nunag urop komne lag nenep taukap. Aghana Allah el wana porogne wamlari, “Uanun,” aro salag lero pairopne sunsunum uro sikne ulamnepneog wamla. Ane sembe nuri elag lag phoro ambarelameberi, “Nari undo-undo malia uan,” aro ambarelamebe tanena, eldi nuri malia uropne tam wailag nembatsileri, nuri wana porog komne a'alero lupsilul.<span id="bookmarks9-10"></span></div>
</div>
</body>
</html>
