<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:11 </span><span class=\"ft\">Kal wea song walinge aneko si mur wamog. Samenag nimiri nimi teptoba anam so'oag sikna komag, “Song mali taleag,” aro mur neneag agha nimi teptoba webekti, so'oag sikek (Yohanes 19:39 kembanep).</span></div>",
    "F-1": "<div class=\"footnote-p\"><span class=\"fr\">2:18 </span><span class=\"fq\">As si Rama </span><span class=\"ft\">Samenag Babel nimiri Yahudi nimi luknubahiekti, haing sae kaupto, “Nuringe so'oag pabahukap,” aro ulamsiek. Anam pabahin komag Yahudi nimi poloro wimbahiekpa, as si Rama anekoag wana ikin uro engero wamekpa, Babel so'oag pabalamsiek.</span></div>",
    "F-2": "<div class=\"footnote-p\"><span class=\"fr\">2:18 </span><span class=\"fq\">Raheldi elmabo </span><span class=\"ft\">Israel, si nhon Yakub ponekori kel nhon si Rahel o'ona senelamogti, kel eneko tobog ane sembe, Israel nimiri, “Rahel nunin nubu kel wamla,” senelamek. “Raheldi elmabo sembe engerop,” aro mome tobog tanena, Yahudi nimiri mabo tebanepba, sikinin yabo engkanepne sembe mome tobog sembanep.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-03-MAT-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yale sip nimi yubu sia lenne sembe ero yalameka</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Yesus mangaro yabiog li eneko Herodes Yudea so'oag wamek nimi sembe yubu sia lenne wamog. As Betlehem Yudea mog so'oag wamog as anekoag Yesus mangaro yabiog. Yesus mangap taogpa, imberea tibogto el urop nang heng walelingkirobag siba Yerusalem yaek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yaekti nimi wamek nimiag hailamsiekti, “Me wendog mangaro yabionge Yahudi nimi sembe yubu sia lenne talul me eneko tala mangaro paiamang? Eldi imberea heng walelingkirobag sip ikil ingkioba ibobori, el kipto omekanep yaap,” aro nimiag ambatto hailamsiek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene aro hailamsiekpa, yubu nene ka'ebaogti, Yudea nimi sembe yubu sia lenne Herodes poneko babe, as Yerusalem wamek nimi babe wana ophag aro lo'om seek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Wana ophag aro seneraglamogti, memnang Allah sembe palirop nang sikini yaboap, Musari yubu amohirop nangap Herodesti poloro wimbahiog. Poloro wimbahiogti hailamsiogti, “Kristus poneko tala siba mangaro yabinep?” aro haibahiog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene aro haibahiogpa sindina, “Allah yubu silimu tiplamog nimiri, ‘As Betlehem Yudea so'oag agha mangaro yabilul,’ aro mome toro pibog. Mangaro yabinepne nene sembe mome toro pibog nena,<span id="bookmarks5"></span></div><span id="bookmarks5"></span><a id="v6"></a>
<div class="q-v top-spacing"><span class="v">6</span><span class="vsp">&nbsp;</span>‘As Betlehem an Yehuda so'oag as wamlamne</div>
<div class="q2">anag agha nari nimi Israel nimi taneko saelba uhinepne lag taleri, yae paia ulamsilul.</div>
<div class="q2">Ane sembe Yehuda so'oag nimi sembe saelba uhirop nang nusamag wamlamne,</div>
<div class="q">an ologne wamlam kom,’</div>
<div class="p">aro mome toro pibog,” seek.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene aro ambarekne ka'ebaogti, Herodes ponekori imberea tibogto el urop nang taneko wangman leplap agha yopsiog. Yopsiogti hailamsiogti, “Et sum agha imberea aneko taptona lag taoba ibom?” aro haibahiog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro haibahiogti, “A'un as Betlehem pimundi, lelekto elapmundi, me ane iplulom. Ipmun tanena, nanag babe yubu ambatnumun andarina, nari babe omekel pinun,” aro ambatsiog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9-10</span><span class="vsp">&nbsp;</span>Wene aro yubu sia lenne Herodesti ambatsiogpa piek. Palamekti tilamekpa, imberea sindi heng walelingkirobag siba iamek imberea aneko wamog. Ibekti yeng maikno uahiogpa, imberea aneko nelepto palamek. Imberea aneko samen menangal palamogpa, palameka imberea me aneko paiamekag paplobol piog.<span id="bookmarks9-10"></span> <a id="v11"></a><span class="v">11</span><span class="vsp">&nbsp;</span>Me aneko paiamek aeag piekti kemelamekti, me anekoap ilin Mariaap ipsiek. Ipsiekti sindi yabu sanukto u amupto pulingkina me eneko kipto omekaek. Kipto omeklamekti, sindi wali-waliaba pabieka taneko, “Tatsukap,” aro lobarekto me eneko tamag leng-leng aroba emasap, mhong song walia tamnebaap, kal wea song walingeap taneko pibek.<span class="footnote selectable" id="F-0"><sup>a</sup></span><span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pibekti piek aghana, lenda mabekne pere agha Allahri, “Herodesag samoro peheng kom,” aro wembahiog. Ane sembe ina orange toman agha sikindinge mog so'oag samoro piek.<span id="bookmarks12"></span></div>

<div class="s"><div id="s2">Yesus ili ilinap Mesir so'oag pieka</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Heng walelingkirobag siba yaek nang taneko sikiningeag samoro piekpa, Yusup lenda malamogpa, nu Saelba Uhiropne arukna imagne malaikat nhon elag lag taog. Lag taogti Yusupag ambarelamogti, “Herodesti me ane, ‘Omnun,’ aro ebanual. Ane sembe sekmendi, me aneap ilinap poa merero palapmendi, Mesir pululom. Mesir pina wapmunba, nari anag yubu nen ambatkene sum yalulom,” aro ambarog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Wene aro ambarogpa, inipna enekoag agha babe Yusup poneko pukogti, me anekoap ilinap poa lepsiogti, Mesir poa pihiog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Undo uro yabiogne sembe samenag nu Saelba Uhiropne ponekori el yubu silimu tiptop nimiag ambarog. Mesir pina wameka aneko Herodes anam teban komag Mesir so'oag agha ua ulamek. Ane sembe Allahri yubu lebogne, “Nari Name Mesira yopsi,” seogha ane sunsunup taog.<span id="bookmarks15"></span></div>

<div class="s"><div id="s3">As Betlehem mabo opsieka</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Imberea tibogto el urop nang taneko Herodesag nen saomban koma piekpa, “Na haing kumbaneong,” aro el taogti, wanaag bobo hai aropne yonge waelbaog. Herodes wanaag yonge waelbaogpa, sindi samenag, “Sumene sum imberea aneko ibubu,” aro ambarekne el taog. Ambarekne sunsunum uro ik etpare uro yabalamogne a'ilbaogti, nimi aruklamsiogti, “Me nengabo me as Betlehema babe, kanero wamangne babe, sin mangkahionga hengkun phende tao meap, nen amik mangkahiong meap ni opsululom,” aro nimi pogsiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Undo uro yabiogne Allahri samenag el yubu silimu tiptopne Yeremia poneko toman ambarogne sunsunum uro yabiog. Samenag mome toro pibog nena,<span id="bookmarks17"></span></div><span id="bookmarks17"></span><a id="v18"></a>
<div class="q-vv top-spacing"><span class="v">18</span><span class="vsp">&nbsp;</span>“As si Rama<span class="footnote selectable" id="F-1"><sup>b</sup></span> anekoag pinim kolomna aropneap,</div>
<div class="q2">yaghe aroba engeropneap ka'ebanep.</div>
<div class="q">Raheldi elmabo<span class="footnote selectable" id="F-2"><sup>c</sup></span> sembe engeropba,</div>
<div class="q2">nimiri, ‘El wana aingnibaukap,’ seneba babe el karong.</div>
<div class="q">‘Namabo ya'ag orog taang,’ aro engkanepne mo wamla,”</div>
<div class="p">aro mome toro pibog.<span id="bookmarks18"></span></div>

<div class="s"><div id="s4">Mog so'o Mesira samoro yaeka</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Yusup poneko Mesir wamogpa, Herodes poneko tebaog. Tebaogpa nu Saelba Uhiropne arukna imagne malaikat nhon Yusupag lenda toman nen lag taog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Lag taogti, malaikat anekori yubu lelamogti, “Sin, ‘Me aneko obukap,’ aro ulamong nimi taneko tebaong. Ane sembe sekmendi me anekoap ilinap samoro poa Israel so'oag pululam,” aro ambarog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro ambarogpa, Yusup poneko pukogti, me anekoap, ilin Maria kel enekoap poa lepsiogti, Israel so'oag samoro poa yahiog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Israel so'oag poa yahiog aghana, Yusup ponekori ka'elamogpa, “Herodes elme Arkhelaus ili lunumna Yudea mog so'oag nimi sembe yubu sia lenne waelbao,” aro wene seeka ka'ebaog. Ka'ebaogti Yudea so'oag panne sembe logti, nen lenda nhon mabog. Lenda malamogne toman wenerop yubu ka'ebaogti, Galilea mog so'oag piog.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Aneko piogti, so'o anekoag as nhon sina Nazaret ua ulamog. Undo uro yabiogne toman agha Allahri samenag me eneko sembe el yubu silimu tiptop nang pere agha lebekne sunup taog. Sindi samenag mome toro pibek nena, “Nimiri el sembe, ‘Nazaretne,’ aro engero yabilul,” seeka sunsunum uro uro yabiog.<span id="bookmarks23"></span></div>
</div>
</body>
</html>
