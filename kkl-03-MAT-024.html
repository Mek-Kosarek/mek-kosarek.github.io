<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 24</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">24:34 </span><span class=\"ft\">Yunani yubuag mome toro pibogne kembi agha, seneragna phende lag tanep. Nimi nhondi, “ ‘Nimi wene wamang nimi anam teban komag uro yabilul,’ aro lebog,” sembanep. Nhonna, “ ‘Yahudi nimi ni orog tan komag uro yabilul,’ aro lebog,” sembanep.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-023.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;24&nbsp;&nbsp;</a></span>
  <span class="button"><a href='kkl-03-MAT-025.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri Mem Ae kwerekanepne sembe Yesusti ambatsiogha</div></div>
<div class="r"><div id="r1">(<span class="reflink"><a href="kkl-04-MRK-013.html#v1">Markus 13:1-13</a></span>; <span class="reflink"><a href="kkl-05-LUK-021.html#v5">Lukas 21:5-6</a></span>)</div></div><a id="v1"></a>
<div class="m">
<div class="c-drop">24</div> <span class="v">1</span><span class="vsp">&nbsp;</span>Yesus Allahri Mem Ae aramag anekoa lamba palamogpa, eldi yubu ka'ero neleplamek nimi tanekori elag yubu lelamekti, “Allahri Mem Ae sopso waelbaeka tani tiwalengkae,” seek.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Wene seekpa, Yesusti sinag yubu ambarelamsiogti, “Tane wamlange ni a'undi iplom te? Nari a'unag yubu sikne agha ambatnuahin. Amik sum ae soroba tani nimiri ni kwerekto yamolobikpa, kirik pairo poa waelbaek kirik tani agha nhon babe nen sorobag sekamlul kom,” seog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Aneko wene seogti, Yesus Zaitun yimag aneko pina pukamogpa, el yubu ka'ero neleplamek nimiri, “Elap nunap mo yubu lebukap,” aro yaek. Yaekti Yesusag hailamekti, “Andi leplamne neneko etsum agha uro yabilulne sembe leplam? Apna an nen samoro yalapmen sum kekneba huropne agha lag taleba, nu el talameberi, ‘Wene wamap ko'o komobanualba, wene samoro yanual,’ aro el taukap?” aro haibaek.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene aro haibaekpa, Yesusti sinag samoro ambarelamsiogti, “A'un haing whi uro wapmundi, ‘Nimiri orolenange nunag ambatsiikag,’ aro yae up tangkamlulom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Allahri samenag na wepto pogneogpa, na Kristus yahi. Aghana amik sum nimi maiknori orolena yubu lero yalamikti, ‘Allahri nan agha wepto pogneoba, na Kristus yan,’ aro yalamukang. Sindi orolenange lelamikne sembe nimi maiknori sik sembaukang aghana, a'undi sik sembahiseng kom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>A'undi ka'elapmunba, nimiri mog so'o aneag babe, weag urop mog so'oag babe mal talamikne sembe lelamukang. Sindi yubu lelamika ka'elapmun tanena, yae up tangkapmundi, wanaag samsamoro log sembaheng kom. Mal talamikne ane sik uro yabilul aghana, wene wamap ko'o komobanep sum olog anam uro yabinep kom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Yubu sia leropne as nhonap nhonap aisa nenep tangto mal talamikpa, nubu mog so'o nhonap mog so'o nhonap nimi teng-tengne mal talamukang. Mal talamikpa, kwaneng yo maikno walelamleba, mog so'o tala-tala sa'uma pot-porolamlul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Undo uro yabilul aghana, ‘Wene komobanual,’ sembaheng kom. Allahri tam kareptop sum lag tanepne sembe sunumnana undo. Me anam mangap tan komag ilin alniro maghan telamnari, maghan sapto nubu tang-tang seklelamna tanena, ‘Me mangkanuan,’ sembanep. Ane saog uro, nari ambatsin yubu eneko ni sunsunum uro uro yabalamlenge abeneko pere a'undi, ‘Wene komoptop sum uro yabinual,’ aro alniro seneragnep.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>A'undi nanag neleplapmunne sembe ora nimiri a'un salelamsiikti, ‘Seklebaukang,’ aro ora nimiri saeag nembahukang. Ora nimiri saeag nenelamsiikti, ‘Tebaukang,’ aro a'un opsukang. Nari siag kekhaekto wamlom nimi sembe mog so'oag tala-tala wamik nimiri a'un sembe hausag senelamsukang.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sum eneko nanag neleptop inaag yabirop nimi maikno phukul ingiro malingeag palamukang. Sin mamun ora nimiri saeag nenero pan khelamsiikti, hausag senel dalamukang.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nimi maiknori lero yalamikti, ‘Na Allah yubu silimu tipto lelamna,’ aro orolenange ambarelamsiikpa, ka'elamik nimi maiknori orolena yubu nene sik sembaukang.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Apna nimi maiknori irikna phiro ulamikne nubu tangto yabalamlenge sembe, nimi mamun o'ona senep tangtopne nimi maiknori wanaag kom talul.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Undo ulamukang aghana, nimi etneri wana khapto ulamleri, komobalul tanena, Imagneri nimi eneko taluro wali nembalul.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Komobanep sum eneko anam uro yabin komag, yubu walinge Imagneri mog so'oag nimi saelbamsilulne sembe ambarelamsin yubu eneko mog so'o tala-tala urop nimi sisa niag sabo tangto yabilul andarina, sikne el taukang. Mog so'o tala-tala wamik nimi sisa niag wali yubu sikne eneko ambatsiik taneogna, wene wamap ko'o komobanep sum eneko uro yabilul,” seog.<span id="bookmarks14"></span></div>

<div class="s"><div id="s2">Yahudi nimi amik seklebaukangne sembe Yesusti ambatsiogha</div></div>
<div class="r"><div id="r2">(<span class="reflink"><a href="kkl-04-MRK-013.html#v14">Markus 13:14-23</a></span>; <span class="reflink"><a href="kkl-05-LUK-021.html#v20">Lukas 21:20-24</a></span>)</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene seogti, Yesusti nen ambarelamsiogti, “Allah yubu silimu tiptopne Daniel ponekori samenag lebogne toman agha malia nhon Allahri, ‘Song mali,’ senenne Allahri Mem Ae lomag wa'ina sekamleri, Mem Ae aneko mali nembalulne sembe anamag yubu ambatsiog. Mem Ae aneko mali nembaleba, Allahri karong aro laplobi agha pileba, nimiri babe laplobi agha pukang,” aro Yesusti ambatsiog.</div>
<div class="p">(A'undi mome nene kemelamlom nimiri wali uro seneraglapmun tanena Yesusti, “Malia,” seogne nene, “Tam huropne sembe lebog,” aro wana hekahilul).<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Yesusti eldi yubu ka'ero neleptop nangag tipto ambarelamsiogti, “Malia aneko Allahri Mem Aeag wa'ina sekamle sum eneko mog so'o Yudea wamik nimi merero tognop tangto yimag pukang.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sum eneko nimi nhon eldi ae imaghag  waelbamle nimi elem uro kulukaleri, ae lomag wamlea tomna koma elem-elem merero yimag pilul.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nimi aweag wamle nimi eldi ag nongag enektoba kwiripto piplea samoro tol pin koma merero yimag pilul.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Undo uro yabalamle sum eneko sin memon wamsile kelaboap, me maum tinil tolamik kelaboap sin merero panne ikin sirikti, seklenne seklebaukang.<span id="bookmarks19"></span> <a id="v20"></a><span class="v">20-21</span><span class="vsp">&nbsp;</span>Ko'o neneag wamik nimi maiknoro seklebaukang. Undo uro yabalamleba, seklebaukang nena, samenag mog so'o sumbaog sumag agha nimi seklelameka kekman, wene babe seklelamang aghana, undo uro yabileba, ikin uro seklebaukangne sunsunum uro kom. Undo uro yabileba seklelamikpa, amik wamukang nimi babe seklebanep aghana, undo saog uro nen seklelamukang kom. Ot ko'o neneag wamik nimi agha undo seklebaukang. Ane sembe Allahag mololapmundi, ‘Nu elem uro panne eraruk wamleagti, mag telamle liag babe, Sabat sum babe uro yabilul kom,’ aro molona mololamlulom.<span id="bookmarks20-21"></span> <a id="v22"></a><span class="v">22</span><span class="vsp">&nbsp;</span>Ikin seklebanep ko'o aneko tipto-tipto uro yaboho tanena, nimi ni tebanep. Aghana anam uro yabin komag sin Allahri wepsiog nimi sembe, ‘Seklebanep ko'o ane tipto-tipto uro yabileag,’ aro karebaog nena, amik seklebanep ko'o eneko peram talul.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sum eneko nimiri a'unag yubu ambarelamsindi, ‘Kembahut! Allahri wepto poghogne Kristus yaldi, ane wamla,’ senep. Nimi orangeri babe, ‘Ane wamla,’ senep. Undo yubu lelamseng tanena, a'undi sinag sik sembaheng kom.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nimi maiknori lero yalamikti nenneri, ‘Na Allahri wepto pogneoba, na Kristus yan,’ aro orolena ambarelamsukang. Nenneri, ‘Na Allah yubu silimu tiptopneri lelamna,’ aro orolena ambarelamsukang. Orolena ambarelamsiikti, ‘Yaghe,’ senenne kekneba nubu sirik uro ulamukang. Undo unulamikne toman agha nimi maikno haing kunulamsukang. Haing kunuhiro orolena leropne nene nimi maiknori sik sembanep aghana, Allahri yog nimi, ‘Namabo taukang,’ aro wepsirop nimi babe wamikpa, kekneba ulamikne neneri Allahri wepsirop nimi taneko haing kumbahinep kom.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nari wene a'unag ambatsinne nene anam uro yabin komag ambatsin. Ane sembe kemero seneraglamlulom.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Anamag ambatsin ane sembe, nimiri a'unag ambarelamsiikti, ‘Pai aldesag wamlaba, kemel pukap!’ seik tanena, lamba kemel peheng kom. Yog nimiri a'unag, ‘Ae lom eneag wamlaba, kemel yahut!’ seik tanena, yubu nene sik sembaheng kom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Na mog so'oag nimi tahinge amik samoro yalamne sum eneko uro yabilul nena, lepna yale siba imag tingo-tingoa imag warero poa palogloa khemban nimiri tiboghanep saog uro na samoro yalamne sum eneko lag talul.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nimi teptoba wamleag aneko polon terop winangdi poloro yingkina terop saog uro keknep talul,” seog.<span id="bookmarks28"></span></div>

<div class="s"><div id="s3">Yesus eldamne nen mog so'oag yalulne sembe ambatsiogha</div></div>
<div class="r"><div id="r3">(<span class="reflink"><a href="kkl-04-MRK-013.html#v24">Markus 13:24-27</a></span>; <span class="reflink"><a href="kkl-05-LUK-021.html#v25">Lukas 21:25-28</a></span>)</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Yesusti nen tipto ambarelamsiogti, “Ikin seklelamik ko'o eneko uro yabileba, peket uro yabilul nena, Allah yubu samenag mome toro pibogne sunsunum uro uro yabilul. Samenag Allah yubu silimu tiptopne nhondi amik uro yabilulne sembe mome toro palilamogti,</div>
<div class="q top-spacing">‘Heng babe tingkale komba, wal babe tingkalul kom.</div>
<div class="q">Imberea babe lulupna agha imag agha tinilamikpa,</div>
<div class="q2">imagnang mikipne babe lologahilul,’</div>
<div class="p">aro mome toro pibog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Undo uro yabilul sum eneko kekneba imag lag talul nena, na mog so'oag nimi tahinge elem uro samoro yanepne sembe el nenerop kekneba lag talul. Ibikti nimi sisa tala-tala mog so'oag wamang nimi agha niri engelamukang. Na mog so'oag nimi tahinge toa imag wamlenge nusam toman nen samoro yalamne sum eneko, Imagne ponekori mikipne pere agha imang wareroba nubu sirikne nanag wamleba, mog so'oag wamik nimiri na tiboghanukang.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Yaneri wa'en yubu lilim nubu uro ma'i saog uropne trompet pho aropne toman Allah arukna imagnang malaikat pogsinun. Poglamsineri, ‘Nari wepsirop nimi tala-tala wamang nimi ni poloro wimbahilulom,’ aro pogsineba, im so'o tiptoba tara siba tara sibag poloro wimbahukang,” aro Yesusti ambatsiog.<span id="bookmarks31"></span></div>

<div class="s"><div id="s4">Kal araag sunumna tol pina ambatsiogha</div></div>
<div class="r"><div id="r4">(<span class="reflink"><a href="kkl-04-MRK-013.html#v28">Markus 13:28-31</a></span>; <span class="reflink"><a href="kkl-05-LUK-021.html#v29">Lukas 21:29-33</a></span>)</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Yesusti nen tipto yubu ambarelamsiogti, “Nari a'unag ‘Undo-undo uro yabilul,’ aro ambatsinne sembe sunumna nhon ambatsinun. Nu nimi taneri kal ara kemelamapba, kon eren ua ulamlari, mog towalengelamla tanena, ‘Ebare li tanual,’ senelamap.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Ane saog uro, nari a'unag, ‘Undo-undo uro yabilul,’ aro ambatsinne ni sunsunum uro uro yabalamleba kemelapmundi, ‘Nen amik uro yabinepne peram tanual,’ senelamlulom.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Yubu sikne agha a'unag ambarelamsin nena, nimi wene wamang nimi<span class="footnote selectable" id="F-0"><sup>a</sup></span> anam teban komag ni ambatsinne nene uro yabilul.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Imap so'oap orog talul aghana, nari yubu leropne orog talul kom. Ya'ag wamlul,” seog.<span id="bookmarks35"></span></div>

<div class="s"><div id="s5">“Nimi ekon wamikag lo'om aro yanun,” aro Yesusti ambatsiogha</div></div>
<div class="r"><div id="r5">(<span class="reflink"><a href="kkl-04-MRK-013.html#v32">Markus 13:32-37</a></span>; <span class="reflink"><a href="kkl-05-LUK-017.html#v26">Lukas 17:26-30</a></span>, <span class="reflink"><a href="kkl-05-LUK-017.html#v34">34-36</a></span>)</div></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Wene seogti, nen tipto ambarelamsiogti, “Nari a'unag, ‘Undo-undo uro yabilul,’ aro ambatsin yubu eneko, nimi nhondi babe hurop sumag, hurop ko'oag uro yabinepne sembe el uro wamla kom. Allah arukna imagnang malaikat babe, na Allah Elme babe ekon. Ot Nuni Allah eldamne el uro wamla.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Na mog so'oag nimi tahinge nen samoro yane sum eneko, samenag Nuh poneko wamog ko'oag wamek nimiri ulamek saog uro sin amik wamukang nimiri babe ul palamukang.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Nuh wamog ko'o eneko magti anam mog so'o nikniban koma wamogpa, nimiri Allah sembe semban koma kwaneng mag tenne aghabog seneraglamekti, kabuniri kelabo tol pang, kelabori kabuni tohin ulamek. Undo unulamek paghabog, Nuh poneko kabongag wa'iog.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Sin unulamek nimi taneko magti nikniro opsinepne sembe ekon aghana, magti sin nhin opsiog. Ane saog uro sin amik nimiri Allah sembe semban koma ul palamikpa, na mog so'oag nimi tahinge nen samoro yanun.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Yalamne sum eneko nengabo phende awe nhonag wamdik aghana, nimi nhon kom taleba, nimi nhon mo wamlul.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Kelabo phende, ‘Kwaneng roti sumbaukap,’ aro gandum wana sikto kirikag agha urulamtik aghana, nhon kom taleba, nhon mo wamlul.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>A'un Saelba Uhiropne poneko yanep sum a'un ekon uro wapmunba yanun. Ane sembe haing whi uro tiboghamlulom.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Lemnunne nene sembe a'un el uro wamlulom! Ae ngainge ponekori, ‘Haogha torop nimi ae aneag heng ko'o neneag wa'alaukang,’ sembahori yae wamnep tanena, haogha torop nimi nhon ae enekoag wa'alanep kom.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Ane sembe a'un babe sop-sop yae wero wamlulom. Na mog so'oag nimi tahinge nen samoro yanunne nenekona, a'un ekon wapmunba, ‘Sum ela yalul,’ senen komag agha yanun,” seog.<span id="bookmarks44"></span></div>

<div class="s"><div id="s6">Awe torop nimi sol malingeap sol walingeap sembe ambatsiogha</div></div>
<div class="r"><div id="r6">(<span class="reflink"><a href="kkl-05-LUK-012.html#v41">Lukas 12:41-48</a></span>)</div></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Yesusti nen yubu ambarelamsiogti, “Ae ngainge nhondi el arukna nhonag, ‘Nari aruksirop nimi nari ae lomag tolamang nimi ni taneko yae paiamsimendi, sop-sop kwaneng telamikne sunsunum uro tarelamsululam,’ aro arukna nhon saeag pimnep. Arukna aneko wana hektopne wamleri, ‘Sol wali uro awe tomnun,’ sembale tanena, eldi welaro uanep aro seneraglamsut.<span id="bookmarks45"></span> <a id="v46"></a><span class="v">46-47</span><span class="vsp">&nbsp;</span>Ili poneko nen samoro yale sum eneko, el arukna anekori ili yubu sunsunum uro ul tongolamleba, yaleri iplul. Nari yubu sikne agha ambarelamsin nena, ipleri arukna anekoag, ‘Name walinge, nari saeag wamlange ni yae paia o'olamlulam,’ selul. El aruknari saeag pipleba, arukna aneko yeng uro wali wamlul.<span id="bookmarks46-47"></span> <a id="v48"></a><span class="v">48</span><span class="vsp">&nbsp;</span>Aghana arukna aneko wana yonge wamnep tanena, eldi wanaag seneraglamnepti, ‘Nai elemag yalamla kom,’ sembanep. Ili yananne ko'o we talamnaba,<span id="bookmarks48"></span> <a id="v49"></a><span class="v">49</span><span class="vsp">&nbsp;</span>eldi arukna, ‘Yae paiamsululam,’ aro sekiamog arukna anekori alniro elap nikag awe torop nimi taneko olamsinep. Olamsinepti awe tomna koma kwaneng aboap uro telamnepti, mag yonge maikno terop nimi yogneap ma'ap tangto mag telamnepba, mag yongeri nenek salerop nimi saog nenerop.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Undo arukna anekori nimi oro mag yonge kwaneng tero ulamnepti, ‘Nai sumene heng ko'o neneag yalul kom,’ sembanep aghana, sum eneko ili poneko lo'om aro yalul.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Undo wamleba, ili poneko yaleri, yo uro oloplul. Yo uro olopleri, ‘Nimi eneap sindam nimi, “Wali sembanukang,” aro lero urop nimiap nikag wamukang,’ aro yag lambaleba, nimi eneko si keleng tereba yo lelem engero wamlul,” aro Yesusti ambatsiog.<span id="bookmarks51"></span></div>
</div>
</body>
</html>
