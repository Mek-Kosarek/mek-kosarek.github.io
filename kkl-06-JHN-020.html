<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">20:1 </span><span class=\"fq\">Minggu sum </span><span class=\"ft\">Yunani yubuag, “Selek sum,” aro mome toro pibog aghana, Yahudi nimiri, “Selek sum,” aro lelamang sum eneko nu Kosarek nimi sembe, “Minggu sum,” aro si engero yabalamla.</span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='kkl-06-JHN-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus nen kamag taogha</div></div>
<div class="r"><div id="r1">(<span class="reflink"><a href="kkl-03-MAT-028.html#v1">Matius 28:1-10</a></span>; <span class="reflink"><a href="kkl-04-MRK-016.html#v1">Markus 16:1-8</a></span>; <span class="reflink"><a href="kkl-05-LUK-024.html#v1">Lukas 24:1-12</a></span>)</div></div><a id="v1"></a>
<div class="m">
<div class="c-drop">20</div> <span class="v">1</span><span class="vsp">&nbsp;</span>Minggu sum<span class="footnote selectable" id="F-0"><sup>a</sup></span> taogpa, sum eneko ae lukun inibin ta'ip Maria Magdala kel eneko lambaogti, nong teptoba wirikil wa'irek kirik lom hogtobaag aneko piog. Piogti kemelamogpa, kirik hogtoba ina siramag marukaek kirik aneko pemagto tara sip wamogpa, kirik lom ina siram kuptoba ibog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kuptoba ibog ane sembe, merero piogti, Simon Petrusap, Yesusti yubu ka'ero neleptopne yogne Yesusti o'ona sembamneogne ponekoap abeneko ambarel pihiog. Ambarelamsiogti, “Nu Saelba Uhiropne kirik hogtobaag wirikil pirong aghana, anekoa nimiri el tobangdi, poa wirikil piangag nu ekon,” aro ambatsiog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene aro ambatsiogpa, Petrusap, Yesusti yubu ka'ero neleptopne yogne ponekoap kirik hogtobaag aneko pirek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sin abeneko nikag merero palamdek aghana, eldi yubu ka'ero neleptopne yogne merero whingag pina sam piogpa, Petrus amik kirik lom hogtobaag aneko piog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>El sam piogne poneko kirik lom hogtobaag wa'in koma ologto til wa'alamogpa, nong teptoba keleptop ag eneko mo aneko wamogha kembaog. Til wa'alamog abeneko,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Simon Petrus amik piogti, kirik hogtoba lomag wa'iog. Kemelamogpa nong teptoba kelebarek ag eneko mo wamogha kembaog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nong teptoba kelebarek ag mo wamogpa, Yesusti usoghag kaubirek ag eneko babe wa'amogto piploa saog nhonag wamogpa ibog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ibogpa Yesusti yubu ka'ero neleptopne yogne poneko samenag kirik lom hogtoba anekoag piog aghana, wa'in koma til wa'alamog. Wene el babe wa'ina ag abeneko kembaogti, sik sembaog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Undo uro yabiog sum eneko sindi Allah yubu mome toro pairopne anam seneraglamek kom nena, “El tebalea nimi teptop nimi nusamag agha kamag tanepneog wamla,” aro sin anam el wamsiog kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sin unuaogne kembarekti, eldi yubu ka'ero neleptop nang abeneko samoro aeag pirek.<span id="bookmarks10"></span></div>

<div class="s"><div id="s2">Yesus Maria Magdala kel eneko whingag lag taogha</div></div>
<div class="r"><div id="r2">(<span class="reflink"><a href="kkl-04-MRK-016.html#v9">Markus 16:9-11</a></span>)</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Pirek aghana, Maria Magdala kel eneko Yesus kirik lomag wirikil pireka peramag aneko sekamogti, ologto enge-enge lomag til wa'alamog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Til wa'alamog abeneko Allah arukna imagnang malaikat phende ag solom ag enektop nimi ipsiog. Sin phende abeneko Yesus nong teptoba wirikil pirekag aneko nhon usoghag sip, nhon yanag sip pukamdek.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Sin abenekori elag hailamdekti, “Nanin, sa'a sembe engelamlam?” aro haibarek.</div>
<div class="p">Wene aro haibarekpa, kel enekori sinag, “Nani nu Saelba Uhiropne poneko anea nimiri tobangdi, poa wirikil piangag na ekon,” seog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene seogti, tangabom agha wailag sip kemelamogpa, Yesus sekamogha ibog. Nimi sekamogha ibog aghana, kel enekori, “Yesus agha sekamla,” sembamog kom.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Yesusti kel enekoag hailamogti, “Nanin, sa'a sembe engelamlam? Etne elamlam?” aro haibaog.</div>
<div class="p">Wene aro haibaogpa, kel enekori sembamog nena, “Nimi ene awe meroba mo'osiropne wamla,” senelamogti yubu lelamogti, “Nai, andi el nong teptoba anea nhonag toro pail piom tanena, ambatnemenba el nong aneko toro anun,” seog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene seogpa, Yesusti kel enekoag, “Maria,” seogpa Maria whing tangom agha wailag sip kembaogti, Ibrani yubuag, “Rabuni!” seog.</div>
<div class="p">Wene aro lebogne, “Nu yubu amohiropne,” aro lebog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene seogpa Yesusti, “Na anam nari Naiag waelbamna kom ane sembe, andi nanag saelbaneheng kom. Aghana wene naba nangkaboag ambarel phululam. Na Naniag samoro walelamna. Elna a'undi Nai babe wamla. Elna Allah a'undi omeklamlomne babe, nari Allah omeklamnange babe wamla. Wene an pimendi, nangkaboag tipto ambarel phululam,” seog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro ambarogpa, Maria kel eneko Yesusti yubu ka'ero neleptop nangag pina ambarelamsiogti, “Nu Saelba Uhiropne nari haingdi imnaba, el ponekori nanag ambatnel yubu ambatnuahin,” aro sunsunum uro ambatsiog.<span id="bookmarks18"></span></div>

<div class="s"><div id="s3">Yesus eldi yubu ka'ero neleptop nimi nusamag lag taogha</div></div>
<div class="r"><div id="r3">(<span class="reflink"><a href="kkl-03-MAT-028.html#v16">Matius 28:16-20</a></span>; <span class="reflink"><a href="kkl-04-MRK-016.html#v14">Markus 16:14-18</a></span>; <span class="reflink"><a href="kkl-05-LUK-024.html#v36">Lukas 24:36-49</a></span>)</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Uro yabiog sum eneko Minggu sum enekoa ae imbaog. Ae imbaogpa, eldi yubu ka'ero neleptop nimi ae nhonag nikag wamek. Yahudi nimi nubunang sembe log senelamekti, ina serekaekti, ae lomag wamek. Ina serektaek aghana, Yesus lo'om aro yingkina sin nusamag sekamogti, “A'unag wana aingniro wamsut alamna,” seog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogti, el sae obeka babe, el paroag obeka babe lag nenero, “Kembanuhut,” aro ambatsiog. Wene aro ambatsiogpa, eldi yubu ka'ero neleptop nimi tanekori el ibekti, “Nu Saelba Uhiropne wamla,” aro wana awi sembaek.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Awi sembaekpa, nen Yesusti sinag yubu lelamogti, “A'unag wana aingniro wamsut alamna. Na Naniri pogholaneog saog uro, wene nari babe a'un poglamsin,” seog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro lebogti, eldi hain sinag pho agha lepsiogti, “Allah Eldamne Yame Walinge tatsiropne a'undi topsut.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nimiri malia uropne sembe a'undi tam wailag nembamun tanena, Allahri babe wailag nembalul. Nimiri malia uropne a'undi wailag nembamun kom tanena, Allahri babe wailag nembalul kom,” aro ambatsiog.<span id="bookmarks23"></span></div>

<div class="s"><div id="s4">Yesus Tomas whingag lag taogha</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene aro ambatsiogpa, Tomas si nhon Didimus poneko Yesusti aobare wepsiog nang nhon babe wamog. Aobare nang nhon wamog aghana, Yesus sin nusamag yaog sum eneko Tomas poneko sinap nhon nikag wamog kom.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ane sembe Yesusti yubu ka'ero neleptop nang nenneri Tomasag, “Nu Saelba Uhiropne nuri haingdi ibap,” aro ambarelamek. Wene aro ambarelamek aghana Tomastina, “Pakuri eldi sae abenekoag meneng uaoa haingdi imna komag nari ik nhon babe sik sembanun kom. Pakuri eldi saeag meneng uaoag aneko nari sae tomdi tobongkimneri, el paroag alukaongag nari saeri tibongkimne taneogna, nari sikne aro seneraglamnun,” seog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Lag taog sum eneko agha nen ik lin sum taog. Lin sum eneko Yesusti yubu ka'ero neleptop nang nen poloro Tomasap ma'aro ae lom nhonag wamek. Ina serektaek aghana Yesus lo'om aro yingkina sin nusamag sekamogti, yubu lelamogti, “A'unag wana aingniro wamsut alamna,” seog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene seogti, eldi Tomasag yubu lelamogti, “Nari sae kembanemendi, andi sae tom ane pipto pail alulam. Andi sae nginikamendi, na paroag omneoag ane sae tobongkiplulam. Tobongkipmendi andi sik semban koma wamlamne laploapmendi, sikne aro seneraglamlulam,” seog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene seogpa Tomasti, “Nani na Saelba Uneropne, nari Allah omeklangkenne wamlam,” seog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene seogpa, Yesusti Tomasag yubu lelamogti, “Andi na haingdi ililamnelamne sembe nanag sikne aro seneraglamlam te? Sin nimiri na haingdi imnen koma nanag sikne aro seneragtop nimi taneko wana awi uro wamukang,” seog.<span id="bookmarks29"></span></div>

<div class="s"><div id="s5">Yohanestina, “Mome toroba ene palilamne andarina, nimiri sik senelamukang,” aro ambatsiogha</div></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Yesusti yubu ka'ero neleptop nang whingag Allah mikibari uanepne kekneba yogne babe maikno ulamog aghana, ni ulamog yubu aneko mome wa'amogtoba toro palilamnange eneag liro pimna kom.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Aghana ni ane momeag liro pimnange palilamne andarina, a'undi Yesus sembe, “El Allah Elme, Allahri wepto poghogne Kristus sik uro wamla,” aro seneraglamlulom. Mome ene palilamne andarina, elag sikne aro wana palilapmundi, el siag kekhaekto wapmunneag agha ya'ag kamag uro unne a'unag talul aro palilamna.<span id="bookmarks31"></span></div>
</div>
</body>
</html>
