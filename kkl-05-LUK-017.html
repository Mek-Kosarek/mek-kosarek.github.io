<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 17</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;17&nbsp;&nbsp;</a></span>
  <span class="button"><a href='kkl-05-LUK-018.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nimi aruknari eldamne mombolag nenep tangto ili sembe awe toplul,” aro Yesusti sunuro ambatsiogha</div></div>
<div class="r"><div id="r1">(<span class="reflink"><a href="kkl-03-MAT-018.html#v6">Matius 18:6-7</a></span>, <span class="reflink"><a href="kkl-03-MAT-018.html#v21">21-22</a></span>; <span class="reflink"><a href="kkl-04-MRK-009.html#v42">Markus 9:42</a></span>)</div></div><a id="v1"></a>
<div class="m">
<div class="c-drop">17</div> <span class="v">1</span><span class="vsp">&nbsp;</span>Yesusti eldi yubu ka'ero neleptop nang ambarelamsiogti, “Nimiri wana toro malingeag nembahinepne nhon-nhon lag tanepneog wamla. Aghana nimi wana toro malingeag nembahile nimi eneko tapto seklebalul.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nimi enekoag Imagneri ikinne pipleba seklebanep nena, nimi eneko ngangag kirik ikinne kerekto mag laut longorop mag nubungeag talobol pinepne ane olog keyagman saog. Nimi etneri punpun tiptoba piple andarina, olog nimi nanag neleplamneik anekori phukul piik tanena, punpun tiptoba piple nimi enekoag Imagneri ikinne piplulne aghabog ikin sirik.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Ane sembe a'undam nimiri, ‘Nimi ekel ina pabahibeag,’ aro yae togtangkamlulom. Abeneog kom aghana, ankaeri tam malinge ulamle tanena, nimi eneko wenelamlulam. Ankae anekori malia seneragto ulamlenge liple tanena, elag wana yo pimna koma tam wailag nembalulam.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ankae anekori anag ik saekpare babe ni nik sum tam malinge ulamle agha anag ik saekpare yingkina, ‘Nangkae malia seneragto ulamnonge neneko limna,’ aro yalamle tanena, elag wana mali pimna koma eldi ulamlea tam wailag nenelamlulom,” aro Yesusti eldi yubu ka'ero neleptop nimiag ambatsiog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene aro ambatsiogpa, Yesusti wepto pogsiog nang tanekori nu Saelba Uhiropne Yesusag yubu lelamekti, “Nai, nu yepsimen andarina, anag wana paliro sol wali uro ulamukap,” aro wene seek.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Wene seekpa, nu Saelba Uhiropne Yesusti, “A'undi Allahag sikne aro wana paliropne o'ongkom sirik wamla. Kwarang si babe o'ongkomne wamla aghana, a'undi nen ma'aro Allahag sikne aro wana palilamsomdi, kwarang si saog taho tanena, a'undi sa'a-sa'a, ‘Uro yaboho,’ senelapmunneag agha nia ni uro yabinep. A'undi wana undo sikne aro Allahag wana palilapmunneag agha kal yareng so'oag meptangtop kal aneag lelapmundi, ‘Telbom agha lepmendi, mag laut nubu uro longorop maghag meltal pululam,’ semun tanena, sik uro kal aneko telbom agha mag nubu uro longorop maghag meltal pinep.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nari a'unag, ‘Ulamlulom,’ aro ambatsinne sembe sunumna sumbatsinun. A'un tane wamlomne agha nhondinge arukna nhon awe wenne to, pham domba paia uhinne to nhon wamnep. Arukna aneko aweag agha to, pham domba paia urobag agha to yalamsoba, iliri elag, ‘Nangkae, pulaeri kwaneng abene telame,’ alamso kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Wene, ‘Pulaeri kwaneng telame,’ sen koma iliri arukna anekoag, ‘Na kwaneng tenunne wero yobatnemendi, andamne mag a'alep tangto ag walinge wangkamendi, nari kwaneng maghap tenunne payalulam. Nari yubu lemnenge sembe peramag nang-nangaro sekapmenba, kwaneng mag tene taneogna, anna amik tululam,’ senep.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Eldi arukna anekori ili yepto uropne sembe, ili ponekori el kipto, ‘Wali nari yubu lelamnange ka'elamneldi walia ulamnel,’ aro kiptop kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ane saog uro, a'undi babe, sa'a-sa'a a'unag aruklamsinne sunsunum uro ulapmun tanena a'undi, ‘Na kipnoho,’ semban koma ulamlulom. A'undi wanaag mombolag nenep tangto lelapmundi, ‘Nuna ot arukna aghabog wamapti, nunag kipsiropne sunsunum kom. Nuniri nunag arukahilba, nuri uanepneog wamlange mo ulamobo,’ aro a'undi lemnep,” aro Yesusti eldi wepto pogsiog nang ambatsiog.<span id="bookmarks10"></span></div>

<div class="s"><div id="s2">Yesusti nimi sa'obare kon pololamsiog nimi wali nembahiogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Yesus “Yerusalem pinun,” aro palamogti, Samaria so'o wilnip, Galilea so'o wilnip ina palamog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Palamogti as nhonag wa'alamogpa, nimi sa'obare kon tero pololamsiog nimi el yalamoghag yaek. Yaekti weag agha sekel ingkina,<span id="bookmarks12"></span> <a id="v13"></a><span class="v">13</span><span class="vsp">&nbsp;</span>haum aro yubu lelamekti, “Yesus! Nuni! Nu seklelamapne yareag sembahi,” aro haum alamek.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene alameka Yesusti sin tibogahiogti, yubu lelamogti, “A'un pimundi, mem nang Allah sembe palirop nangag, ‘Nuri kon kembahilulom,’ aro lag nenep tangto ambatsimunba kembahukang,” aro ambatsiog.</div>
<div class="p">Wene aro ambatsiogpa, sin inaag palamek abeneko pere sinag kon tero pololamsiogne neneko kut tahiog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Sin nimi sa'obare nang kut tahiog nimi agha nhondi el nongag kemel dalamogpa, kon tero pololamogne neneko kut taogpa, “Na wali tan,” aro el taog. El taogti, nen Yesus wamoghag samoro yingkina yubu nubu uro Allah omeklamog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Allah omeklamogti, Yesus tamag yabu sanukto u amupto malingkina, “Naba naniong! Andi na wali kut nembanelam,” aro Yesus kiplamog. Wene aro kiplamog nimi eneko Yahudi sisa nimi taptopne kom aghana, Samaria nimi enekori Yesus kiplamog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene aro kiplamogpa, Yesusti hairo yubu ambarelamsiogti, “Sin kon tero pololamsil nimi wali kut taang nimi tanekona, nimi sa'obare wamang kom te? Nimi enekori wene samoro kibil anel aghana, nimi supnabare taneko tala piang?<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Samariange pone mog so'o eneag sekel ananne wamla aghana, ot el mori, ‘Allah omeklamnun,’ aro nanag samoro yalamla te?” seog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene seogti, nimi enekoag yubu lelamogti, “Andi nanag, sikne aro wana palilamlamne neneri an wali nembaghel. Hae sekmendi wali pululam,” seog.<span id="bookmarks19"></span></div>

<div class="s"><div id="s3">Mog so'oag nimi taogne poneko nen samoro yaleri, mog so'oag nimi saelbahilulne sembe Yesusti ambatsiogha</div></div>
<div class="r"><div id="r2">(<span class="reflink"><a href="kkl-03-MAT-024.html#v23">Matius 24:23-28</a></span>, <span class="reflink"><a href="kkl-03-MAT-024.html#v37">37-41</a></span>)</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Farisi nimi nhon-nhondi Yesusag hailamekti, “Allahri nimi mog so'oag nimi saelbamsilula etsum agha lag tangto alniro uro yabilul?” aro haibaek.</div>
<div class="p">Wene aro haibaekpa, Yesusti samoro, “Allahri nimi mog so'oag nimi alniro saelbahilenge nenena, nimiri kekneba kembiag agha, ‘Wene alniro saelbamsil,’ aro el tanep kom saog wamla.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Allahri nimi saelbamsilne neneko wene a'un nusamag wamlari, uro yabalamla. Ane sembe nimiri amik elamsengdi, ‘Allahri weptopne, “Mog so'oag nimi saelbamsululam,” aro poghogne yaldi, taneko wamla to? Anoko wamla to,’ aro ibukang kom,” aro ambatsiog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro Yesusti Farisi nimiag samoro ambatsiogti, eldi yubu ka'ero neleptop nangag ambarelamsiogti, “A'un amik wapmundi, a'undi na mog so'oag nimi tahinge sembe seneraglapmundi, ‘Eldi nu saelbamsilulne poneko lag tahoba ipsebe,’ sembamun aghana, haingdi imnululom kom.<span id="bookmarks22"></span> <a id="v23"></a><span class="v">23-24</span><span class="vsp">&nbsp;</span>Nimiri a'unag amik yubu lelamikti, ‘Kembahut! El mog so'oag nimi taogne ponekori nu saelbamsinepne pone yaori ane wamla,’ alamik to, ‘Ano wamla,’ alamik to, sindi yubu sik semban koma a'undi sinag nelebahiseng kom. Na mog so'oag nimi tahinge amik samoro yalamne sum eneko uro yabilul nena, tara sip lepna imag tingkamlari, tara sip imag warero pabalamlange nene saog uro lag talul. Ane sembe nimiri, ‘El poneko ane wamla,’ alamik tanena sik sembahiseng kom.<span id="bookmarks23-24"></span> <a id="v25"></a><span class="v">25</span><span class="vsp">&nbsp;</span>Na samoro yanepne neneko undo lag talul aghana, na anam samoro yan komag, nimi wene wamang nimiri na wa'eplamneikpa, maiknoro seklebanun.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26-27</span><span class="vsp">&nbsp;</span>Na mog so'oag nimi tahinge nen samoro yane sum eneko, samenag Nuh poneko wamog ko'oag wamek nimiri ulamek saog uro sin amik wamukang nimiri babe ul palamukang. Nuh wamog ko'oag wamek nimiri Allah sembe semban koma kwaneng mag tenne aghabog seneraglamekti, kabuniri kelabo tol pang, kelabori kabuni tohin ulamek. Undo unulamekpa, Nuh poneko kabongag wa'iogpa, sin unulamek nimi taneko magti sin nhin opsiog. Ane saog uro sin amik nimiri Allah sembe semban koma ul palamikpa, samoro yanun.<span id="bookmarks26-27"></span></div><span id="bookmarks26-27"></span><a id="v28"></a>
<div class="p"><span class="v">28</span><span class="vsp">&nbsp;</span>Nuh wamog ko'oag uro yabiog saog uro amik Lot poneko wamog ko'oag babe nen uro yabiog. Sin Lot wamog ko'oag wamek nimiri Allah sembe semban koma mo kwaneng mag tenne aghabog seneraglamekti, saeagha kamna kapto tol tonne ulamekti, awe wero mero, ae soro ulamek.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Undo unulamekpa, Lot poneko as kaluro sorop as Sodoma lanalamog sum eneko babe Sodom nimiag imag agha auk poghap, auk song malinge ibaap imag agha pelengelaogpa, Sodom nimi ni opsiog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Ane saog uro sin amik nimiri, Allah sembe semban koma sop-sop ulamneba ul palamikpa, Allahri weptopne mog so'oag nimi tangtopne ponekori, ‘Na etne wamnange nimi niri el taukang,’ aro lag talul.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Lag tale sum eneko nimi nhon eldi ae imaghag waelbamle nimi elem uro kulukaleri, ae lomag wamlea, ‘Tomnun,’ aro ae lomag wa'in koma elem-elem merero pilul. Nimi aweag wamle nimi babe eldi sa'a-sa'a piplea samoro tol pin koma merero pilul.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Lot poneko elkelag uro yabiogne sembe ekon tan koma wali uro seneraglamlulom.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Nimi etneri, ‘Na mog so'o aneag wali wamnun,’ aro seneragto ulamle tanena, nimi eneko el kamag wamnepne ka'eseptalul. Aghana nimi etneri, ‘Na wali wamnepne sae limneri, tebahanea babe Allahri lebogne sunsunum uro ulamnun,’ aro ulamle tanena, nimi eneko el ya'ag kamag uro wamlul.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Na mog so'oag nimi tangtopne nen lag tangto yane sum eneko sembe nari yubu sikne agha ambatnuahin. Sum eneko ae kwelekan komag nimi phende ae usa nhonag maamdik aghana, nimi nhon kom taleba, nimi nhon mo wamlul.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Kelabo phende nikag, ‘Kwaneng roti sumbaukap,’ aro gandum wana sikto urulamtik aghana, nhon kom taleba, nhon mo wamlul.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Nimi phende awe nikag welamdik aghana, nhon kom taleba, nhon mo wamlul,” aro Yesusti eldi yubu ka'ero neleptop nangag ambatsiog.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Wene aro ambatsiogpa, Yesusti yubu ka'ero neleptop nangdi Yesusag hailamekti, “Nai, nu Saelbamsilamne, andi ambatsilamne nene talaba uro yabilulne agha leplam?” aro haibaek.</div>
<div class="p">Wene aro haibaekpa, Yesusti samoro ambarelamsiogti, “Nimi nong teptoba wamleag aneko polon terop winangdi  poloro yingkina terop saog uro keknep talul,” aro Yesusti ambatsiog.<span id="bookmarks37"></span></div>
</div>
</body>
</html>
