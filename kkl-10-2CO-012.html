<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">12:2 </span><span class=\"ft\">Paulusti wene, “Na elne nhon,” seogne poneko eldamne sembe lebog (12:7). Ora nimiri imagnang ua urobag waelba ipseng tanena, sindam nimi maiptangto, “Undo-undo imno,” senep. Aghana Paulustina, “Ot nadamne pesa nenep tangto uropne sembe maibil dalamna,” seog ane sembe, likiptop yubu eneag agha eldamne sembe lebog (11:30; 12:9-10).</span></div>"
};

initFootnotes(footnotes);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-10-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-2CO-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-10-2CO-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulusti haing uamna kwelekamna senenag agha ibogha</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Olog yepsinep kom aghana maiptangto wamnepneog wamna. Nen tipto ambatnuahin nena, haing uamna kwelekamna senenag agha iropneap, nu Saelba Uhiropneri lag neneropneap sembe ambatnuahin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Samenag na elne nhon Kristusap ma'ap tangto wamogpa, nimi eneko tai siba kilbaogpa, imagnang ua urobag tenap wilindipneag waelbaog.<span class="footnote selectable" id="F-0"><sup>a</sup></span> El nimi nong agha waelbaog to, nimi nongag agha lamba waelbaog to nana ekon. Ot Allah elmori el wamla. Nimi eneko waelbaog sum agha hengkun taibuka taubuka ulamogha mekpare taogpa, wene wamap.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nimi eneko waelbaogne, el nong agha waelbaog to, nongag agha lamba waelbaog to nana ekon. Ot Allah elmori el wamla. Aghana na el wamnangena,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>nimi eneko wali sirikag Firdaus so'oag waelbaogti, yubu lilim ka'elamogne neneko nimiri yubu lilim leropneap sunsunum komdi, nimiag tipto ambatsinep kom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nimi enekoag uro yabiogne sembe wali maiplamnun. Aghana nadamne maiptangto lenne olog sunsunum komdi, ot na pesa tangtopne sembe maibil dalamnun.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nadamne maiptahanenge babe, sik uro yabiogne sembe lepsene ane sembe, nari yubu lemnepne babe limituk nimiri yubu senep kom. Aghana nadamne iriktangto ulamnangena, “Nimiri nanag kemelamneangne babe, nari yubu ka'elamangne babe phelekto koma sunsunum uro seneraglamnukang,” aro nadamne maiptanun kom.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Imagneri nubu phelektopne lag nembaogpa, ipsinge nene sembe nadamne nubu sirik nenep tahane sembanep. Aghana lag nembaogne ipsinge nene sembe, na nongag alog nhon omneloa saogne, “Eldamne phelekto nubu nenep taleag,” aro pimneog. Nanag pimneog nena, phia sikini nubunge Satanas nenekori poghogne saog wamlaba seklelamna.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Seklelamnari nu Saelba Uhiropne ponekoag ik wilindi wanaag agha mololamsiri, “Seklelamnange nene kom nembalulam,” aro molbahi.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Mololamsiba nanag samoro ambarelamneogti, “Nimi pesa uropneag nari mikipne lag tangto sunup tanep. Ane sembe nari wana anag yorolangkenne sunuropne wamla,” aro ambatneog. Wene seog ane sembe, na pesa tangtopne sembe wana awi uro maibil dalamnun andarina, Kristusti mikipne nanag kalulilamnelul.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nene agha na Kristusap ma'ap tangto wamnari, pesa wamnangeap, san tiliplamneangneap, na luknuro ulamneangneap, seklelamnangeap ua ulamna tanena, na wana awi uro wamnun. Na awi uro wamnun nena, na pesa wamnengeag mikip nembanelul.<span id="bookmarks10"></span></div>

<div class="s"><div id="s2">Paulusti Korintus nimi o'ona senelamsiogha sembe</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>A'undi na eraruk nembaneomne toman agha limituk nimiri saog yubu lemna. Na nubunge kom aghana, “Sin wepto pogsiek nang nubu phelektop nang,” aro kiplamsilom nimi tanekona, na phelekto sin nubu nimi taong kom. Ane sembe, a'undi na Kristusti wepto pogneogne agha na kipnepneog wamla.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nia ni uro yabalamogne toman nari wana khapto ulamsiri, Kristusti wepto pogsirop nimiri ulamnep kekneba a'un whingag ulamsi. A'un whingag ulamsingena nimiri, “Yaghe! Allah mikibari uanepne Paulus pere agha ulamla,” senenne kekneba ulamsi.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nari a'un whingag kekneba nubunge ulamsi aghana a'undi, “Ot Kristusag wana paliro winip tangtop nimi ora so'oag wamang nimi paliag nenero ulamsiogti, nu umag nenero ulamsiogne sunsunum kom,” senelamnelom te? Ot nhon sunsunum komne a'unag ulamsingena, a'unag molbahin koma a'undi sa'oag ikinne pipsi kom. A'undina, “Nunag ikinne pimna koma sik komne ulamsiog,” senelamnelom te? Yaghe nangkabo-e, malinge ulamsinge nene wailag nembahom.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene na a'unag ik wilindipne, “Samoro yanun,” aro welamnange el uro wamsut. Yaneri a'unag moloro ikinne pimnun kom. Yanun nena, “A'undinge topsisene,” senelamna kom aghana, “A'unap nimi pali wamsebe,” senelamna. Nari senelamnangena, olog mabori sindi nong nimi mo'obahineba ero pololamnep kom aghana, nong nimiri sikin mabo mo'obahineba poloro tolamnepneog wamla.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ane sembe nari saeag wamlange ni a'un kamag wamnepne sembe wana awi uro tatsineri, nadamne babe awi uro tatsinun. Nari a'un o'ona senelamsinne nubu talamle tanena, a'undi na o'ona senelamnelomne so'oag tanep te?<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Undo senelamlom aghana, nari a'unag moloro ikinne pipsisi kom. Aghana a'undi na sembe, “Haing kunuhiro hektop mane agha pan khelamsil,” senelamnelom te?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nari a'unag poglamsisi nimi tanekori a'undinge aba tobekti, na tup nembaneek te?<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Titus olnoro, “Pululam,” aro poglamsiri, nungkae nhonap sin abeneko pogsisi. Aghana Titus ponekori a'undinge toro eldamne tup nenep taog kom. Eldi a'undinge haoghaba tomna koma ulamog ina toman nika uro ulamnumuri, wana nhonog uro wamnumu.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene mome ene maikno kemelamlomne toman agha a'undi nu sembe, “Sindam nimi mo nunag pelep tangto ulamang,” senelamsilom te? A'unag kom aghana, Kristusap ma'ap tangto ulamapne toman Allah whingag sik uro yubu lelamap. Nangkabo, a'un nuri o'ona senehirop nimi wamlom. Nia mangkina ulamapne, “A'un mikip nembahukap,” aro ulamap.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ot a'unag, “Mikip nembahukap,” aro yanunne enekona, “A'undi na sembe yeng senelamnepne sunsunum uro wamnep kom,” aro log senelamna. Apna nari a'un sembe yeng senelamnange sunsunum uro imnun to, kom to aro log senelamna. A'undam nimi nusamag imneag senelamnangena, waptangtopne to, naringe taho seneropne to, wana yo senenne to, paliag tahane seneropne to, san tilipsiropne to, yubu malinge phoana yubu poropne to, maiptangtopne to, salik-malik uropne to ipsineag aro wanaag log senelamna.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Na a'unag nen yane sum eneko Nani Allahri a'un whingag na ali nembaneleag senelamna. Na a'unag yane sum eneko kemelamsineba, a'undi samenag wana bobonge agto yaboho senenneag agha salik-malik walel dalamlumdi, Allahri senerop komne sunsunum uro ulamlumne limna koma a'un nimi nhon-nhondi tipto maiknoro ulamikne, “Ipsineag,” aro log senelamna.<span id="bookmarks21"></span></div>
</div>
</body>
</html>
