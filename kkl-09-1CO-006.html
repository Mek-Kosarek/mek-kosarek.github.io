<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-09-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-08-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-09-1CO-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-09-1CO-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-10-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusag wana palirop nimi mamun tam paip tangka karebanepne sembe</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>A'un Allahri wepsirop kelmabo me wamlom nimi mamun tam paip tangtopne nhon lag tale tanena, ot Allahri wepsirop kelmabo me whingag, “Tam karebatsululom,” aro tam payanep. Allah yubu sik senerop kom nimi whingag, “Tam karebatsululam,” aro a'undi tam pabinepne sembe ali semban koma pabinep te?<span id="bookmarks1"></span> <a id="v2"></a><span class="v">2</span><span class="vsp">&nbsp;</span>A'un el uro wamnep nena, nu Allahri kelmabo me wepsirop nimiri amik sum mog so'oag wamang nimi sembe tam karebarelamsukap. A'undi amik mog so'oag wamang nimi sembe tam nubunge karebarelamsululom pagha tanena, wene tam waelbanepne o'ongkom saog wamla aghana, tam karebatsinepne a'un olog sunsunum kom te?<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>A'un olog ekon te? Allah arukna imagnang malaikat sembe nuri tam karebatsukap. Undop pagha tanena, wene sop-sop ul piropne sembe a'un mamun tam paip tangtopne nhon waelbale tanena, a'undam nimiri tam karebatsinep kom te? A'un Yesusag wana paliro winip tangtop nimi sembe yubu lemnep kom nimi saeag a'undi tam pairo, “Tam karebatsululom,” aro palamlomne sunsunum te?<span id="bookmarks3-4"></span> <a id="v5"></a><span class="v">5</span><span class="vsp">&nbsp;</span>Nari wene, “Undo-undo unulamlom,” aro yubu lemnange neneri a'un ali nembahinep. A'un Yesusag wana palirop nimi agha wana hektopne nhondi babe elkabo sembe tam karebatsinepne orog te?<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ot a'un Yesusag wana palirop nimi mamun tam palil dalamlomdi, Yesusag wana palirop kom nimi whingag babe, “Tam karebatsululom,” aro ulamlomne nene mali!<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>A'un mamun tam palil dalamlomne neneri a'undam nimi luknup tangkamlomne lag nenel dalamlom. Nimiri a'unag olog malia uanepne to, nimiri a'undinge haogha tomnepne to, ane olog hae limnep.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aghana a'undam nimiri a'undam nimiag porog komne ulamlomdi, nimiringe haogha tolamlom. A'unkabo Allahri kelmabo meag babe undo unulamlom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Olog ekon talom te? Allahri nia mangkina Saelba Ulamlange eldi kelmabo meag tatsinepne porog urop kom nimiag tatsilul kom. Tam nene sembe a'undam nimi haing kunup taheng kom. Sin salik-malik walep tangtop nimiap, phia phalamang nimiap, nimiri kelabo haogha torop nimiap, nengabo eldamne kelabo nenep tangtop saog nimiap, nengaboap nengaboap walep tangtop nimiap,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>haogha torop nimiap, aboap sembe ul pirop nimiap, mag yonge terogha nenek saelba urop nimiap, san tilipsirop nimiap, yonge urop nimiap Allahri Saelba Uhiroba eldi kelmabo meag tatsinepne undop nimiag tatsilul kom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>A'un nimi nhon-nhon samenag undop saog nimi wamlum. Ot wenena, nu Saelba Uhiropne Yesus Kristus siag kekhaekto wamlomne sembe Allah Yame Walingeri a'undi malia ulamlumne a'elero lubatsiog. Wenena, “Naringe,” aro a'un wepsiogti, wana porog nimi nembahiog.<span id="bookmarks11"></span></div>

<div class="s"><div id="s2">Nu nimi nong Allahringe wamapne sembe</div></div><span id="bookmarks11"></span><a id="v12"></a>
<div class="p"><span class="v">12-13</span><span class="vsp">&nbsp;</span>Wana porog nimi nembahiog tanena, nuri nong nu Saelba Uhiropne ponekoringe wamap. A'undi seneraglamlom nena, “Nanag iriknen yubu orogti nia mangkina ulamnep,” aro seneraglamlom. Yo anena sik aghana, nimiri sa'a-sa'a nia mangkina uanepne nenekori eldamne yeptanep kom. Nanag iriknen yubu orogti nia mangkina ulamnep aghana, sa'a-sa'a nia mangkina wamlange nhondi babe na salero umag nembanelul kom sembamna. Nimiri lelamang nena, “Tenaba mon sembe wamlaba, mon babe tenaba sembe wamla,” alamang. Aghana nimiri teropne babe, mon babe Allahri ni phende kom nembalul. Nuri nongna salik-malik walep tangtopne sembe kom, aghana nu Saelba Uhiropne ponekoringe wamlaba, nu Saelba Uhiropneri nong o'olamsil.<span id="bookmarks12-13"></span> <a id="v14"></a><span class="v">14</span><span class="vsp">&nbsp;</span>Nu Saelba Uhiropne poneko samen tebaog aghana, Allahri el kamag nembaog saog uro nu babe el mikipne pere agha kamag nembahilul.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15-16</span><span class="vsp">&nbsp;</span>A'undi nong wamlom nena, Kristus ponekori nongag uropne wamlom aghana, ekon talom te? Kristus ponekori nongag uropne wamlom tanena, salik-malik walerop kelag ma'ap tanepne sembe wela sembalom? Allahri samen nengaboap kelaboap ma'ap tanepne sembe yubu lebogti, “Sin nong nhon sop nhon nenep tangtop,” aro yubu lebog. Wene aro lebog tanena, nimiri salik-malik walerop kelag ma'ap tandi, kel enekoap nong nhon sop nhon nenep tarang. Kristus ponekori nongag urop nimi wamlom ane sembe, salik-malik walerop kelag ma'ap tangkapmun tanena, sunsunum sembanep te? Undo sembaheng kom!<span id="bookmarks15-16"></span> <a id="v17"></a><span class="v">17</span><span class="vsp">&nbsp;</span>Nimi etne nu Saelba Uhiropneap ma'ap tangto ulamla tanena, eldi yameap wana seneragna nhon nenel dalamla.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Nimiap salik-malik walep tangtopne sembe laplobi agha kolop tangto togtahut! Malia uropne ni mali wamla aghana, salik-malik walep tangtopne neneri andamne nong mali nenep tanepti, mali sirik wamla.<span id="bookmarks18"></span> <a id="v19"></a><span class="v">19-20</span><span class="vsp">&nbsp;</span>Allah Yame a'undi nongag wamlange sembe ekon talamsil te? Allah Eldamne Yame Walinge a'unag tatsiogpa, a'un kulomag wamlaba, a'undi nongna mem ae Allah Yame ua urobag wamla. Yesus tebaogne pere agha a'un nimi sembe kamna top taogpa, a'un nong wamlom nena a'undinge kom. Ane sembe a'un nong wamlomneag agha Allah paliag nenero kiplamlulom.<span id="bookmarks19-20"></span></div>
</div>
</body>
</html>
