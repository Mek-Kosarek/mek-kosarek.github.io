<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='kkl-05-LUK-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti Farisinge nhondi aeag yan sae noro naiktop nimi wali nembaogha</div></div><a id="v1"></a>
<div class="m">
<div class="c-drop">14</div> <span class="v">1</span><span class="vsp">&nbsp;</span>Ik nhon sum tektek paptop sum Sabat sum taogpa, Yesus Farisi nimi nubungeri aeag, “Kwaneng nhon tukap,” aro piog. Aneko piogpa, nimiri Yesus wali uro keme nelbamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Keme nelbamekti wamekpa, Yesus pukamogha whingag nimi nhon yan sae noro naiklamogne nhon pukamog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pukamogpa Yesusti Musari aruksirop yubu amohirop nangap, Farisi nimiap tanekoag yubu yangaro hailamsiogti, “Nimiri Musari aruksirop yubu sunsunum uro uanep nena, Sabat sum tektek paptop sum eneko nimi naiktopne wali nembahinep to, kom to?” aro haibahiog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene aro haibahiogpa, Musari aruksirop yubu amohirop nang tanekoap, Farisi nimi tanekoap yubu kom taek. Yubu kom taekpa, Yesusti yan sae noro naiklamog nimi eneko sae saelbamogti, wali nembaogti, “Hae, wali pululam,” aro ambarog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Nimi enekoag wene, “Wali pululam,” seogpa piogpa, Yesusti nimi wamek nimi tanekoag hailamsiogti, “A'un wamlom nimi agha Sabat sum tektek papto wamnep aghana, a'undi mabo to, a'undi pham sapi to mag so'o lom walirobag eba timbanep. So'o lomag timbaho tanena, a'undi peket sum eneko babe a'undi me to, a'undi pham to sae kiliro lambitnep kom te?” aro haibahiog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Wene aro haibahiog aghana, Yesusti lebog tam eneko sembe samoro yubu lebek kom.<span id="bookmarks6"></span></div>

<div class="s"><div id="s2">Yesusti, “Andamne mombolag nenep tangto wana mamleba, ora nimi paliag nenero walia ulamsululom,” seogha</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Yesus Farisi nimi nubunge ponekori aeag pukamogti kemelamsiogpa, Farisinge ponekori, “Nari aeag yalulom,” aro yopsiog nimi tanekori, “Ot waliag alikinag puknun,” aro wepto ulameka kembahiog. Ane sembe eldi yubu nhon sin ni tanekoag sunuro ambatsiog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yubu ambarelamsiogti, “Nimi nhondi anag, ‘ “Kelabo tomnun,” aro kwaneng sani yobabeba yalulam,’ aro an yoplangkeik tanena, pimendi waliag alikinag pukseng kom. An waliag alikinag aneko pina pukapmen tanena, an ekonag an phelektopne nimi nubunge nhon sindi, ‘Yalulam,’ aro yobamikne amik yaleri, waliag alikinag aneko yingkina puknepne nhon wamnep.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Undop pagha an samenag aneko pina pukapmen aghana, sani ngainge ponekori anap nimi nubunge ponekoap a'un ni phende yobamsiik nimi enekori anag yalul. Anag yaleri yubu ambarelangkeleri, ‘Nangkae, an puknebag weamapne ane kom. Ae usa puna ene, “El nimi nubunge pulalul,” aro weamap ane sembe el kolbalulam,’ selul. Undo wene seleba, an ali lelem nimi liliag wailag sip pul pululam.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ane sembe, ‘An yalulam,’ aro yopkeik tanena, an pimendi nimi wailag sip sirikag pukapmen andarina, sani yolamika ngai nimi eneko an ipkeleri anag yalul. Yaleri anag ambarelangkeleri, ‘Nangkae, an yamendi ae usa waliag alikinag ane pulae,’ selul. Abene agha nimi ni wamika whingag agha an paliag nenero kipkelul.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nimi etneri eldamne paliag nenep tale tanena, nimi eneko mombolag talul. Nimi etneri eldamne mombolag nenep tale tanena, nimi eneko paliag talul,” aro Yesusti ambatsiog.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene aro ambatsiogti, Yesusti ae ngainge ponekoag ambarelamogti, “Andi, ‘Kwaneng nikag tukap,’ aro yo'obi to, inipnag to nimi yoplamsimen tanena, andi ankabo og, andi nimi og, andi ando yabo og, andi anipsabo og, andi ae peram nimi saeagha yag nimi aghabog yopsiseng kom. Andi sin yopsimendi, andi uamenne sae paliro saog uamenba, sindi babe andi uamenne lunuropne anag uaukang.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ane sembe andi, ‘Sani nikag tukap,’ aro nimi yoplamsimen tanena, andi nimi yopsululam nena, saeagha orog nimiap, nong samnaiktop nimiap, yan mali nimiap, haing urop nimiap agha yoplamsululam.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Andi sin nimi undop nimiag walia ulamsimenne sindi anag nen lumbanep kom saog wamik aghana, andi sinag uamenne sembe Allahri anag walia uagheleba, wali wamlulam. Andi uamenne lunurop saogne neneko Allahri nimi sik nimi kamag nenelamsile sum eneko kamna tatkelul,” aro Yesusti ae ngainge ambarog.<span id="bookmarks14"></span></div>

<div class="s"><div id="s3">Sunumna sani nubunge yoropne sembe Yesusti yubu likipto ambatsiogha</div></div>
<div class="r"><div id="r1">(<span class="reflink"><a href="kkl-03-MAT-022.html#v1">Matius 22:1-10</a></span>)</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Sin nhon Yesusap kwaneng nikag telamekag anekoa, Yesusti yubu ambatsiog yubu ka'ebaog nimi nhondi yubu lelamogti, “Sin amik sum Nuni Allah nimi mog so'oag nimi saelba uhiropne ponekoap nhon pukamikti, kwaneng nhon telamik nimi tane wana awi uro wali wamukang,” seog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene seogpa, Yesusti samoro nimi enekoag yubu lelamogti, “Ik nhon sum nimi nhondi nimi maikno, ‘Yalulom,’ aro ambatsiogha sunsunum uro sani nubunge yobaogti, nimi yopsiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yopsiogti kwaneng ni yoro tengkongkia kwaneng alniro teneba peramag, ngainge ponekori eldi arukna arukto poglamogti, ‘Nari samenag, “Yalulom,” aro ambatsino nimiag pimendi, “A'un ni yalulom. Ni yoro webapti, yobol alamsin,” aro ambatsululam,’ aro poghog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro ambatsiog aghana, sin nhin, ‘Yalulom,’ aro yopsiog nimi tanekori seneraglamekti, ‘Nu yaukap komdi, wanaag waro yo sembahileag,’ aro sin nhin tanekori wene alamek. Nimi nhondi sani ngainge ponekori arukna enekoag yubu lelamogti, ‘Nari weneog awe so'o nhon kamna kapto tomnari kemel pinun. Kemel pinundi, “Yane komne sembe nanag mali sembaneheng kom,” aro ambatlulam,’ seog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene seogpa, el arukna orangeag piogti, ‘Yalulam,’ aro yobog. Nimi phendepne enekori, ‘Na sumene og pham sapi sa'obare kamna kapto tomnari wene, “Pham sapi aneko kemel pihineri mipnun,” aro palamna. “Na yane komne sembe nanag mali sembaneheng kom,” aro ambatlulam,’ seog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogpa, el arukna eneko wilindipneag yobol piog aghana, nimi wilindipne enekori, ‘Na weneog kelabo toro an. Ane sembe na yanep kom,’ seog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Sindi wene seekpa, el samoro pina ili ponekoag ambarelamogti, ‘Sinna undop-undopti ta'ap seang,’ aro ili poneko ambarog.</div>
<div class="p">Wene aro ambarogpa, ka'ebi agha wanaag yo senelamogti, eldi arukna anekoag yubu lelamogti, ‘Elemag ina toman pimendi, as lom ina ero nimi yopsululam. Yoplamsimendi nimi saeagha orog nimiap, nong samnaiktop nimiap, nimi haing uhirop nimiap, nimi yan malingeap poa yahilulam,’ aro ambarog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene aro ambarogpa, eldi arukna anekori enel pihina samoro ili ponekoag payingkina lebogti, ‘Nai andi, “Enel phululam,” selamne saog uro enel pihin aghana, nen kolo olog wamla,’ aro ili poneko ambarog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene aro ambarogpa, ili ponekori arukna anekoag yubu lelamogti, ‘An pimendi nimi inaag wamik nimiap, as abolag paiag wamik nimiap emba yahimen andarina, nari ae eneag teknebaukang.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Sik uro lelamna! Nimi nari samenag, “Yalulom,” aro ambatsinoba, yaong kom nimi taneko nari kwaneng tukang kom,’ seog,” aro Yesusti sunumna tol pina ambatsiog.<span id="bookmarks24"></span></div>

<div class="s"><div id="s4">Yesusti nimiag, “Nia a'undi saeagha lipsimun taneogna, nanag yubu ka'ero neleplamnululom,” aro ambatsiogha</div></div>
<div class="r"><div id="r2">(<span class="reflink"><a href="kkl-03-MAT-010.html#v37">Matius 10:37-38</a></span>)</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Yesus ina palamoghag nimi maikno el amik nelepto palamekpa, Yesusti sin tangaro kembahiog. Kembahiogti yubu lelamogti,<span id="bookmarks25"></span> <a id="v26"></a><span class="v">26-27</span><span class="vsp">&nbsp;</span>“Nimi etne nanag yalamik aghana, ili ilinap, eldi kelap eldi maboap, eldo eldo'el ilipsae ilipsa'elap, laplobi agha sae lipsinep kom tanena, nimi eneko nanag nelebanep kom. Eldamne sembe babe seneragtan koma na o'omne nenero neleplamnele taneogna, nanag yubu ka'ero nelepnerop nimi tanep. Nimi etneri nanag neleplamnele aghana, eldamne sembe sembongkia, ‘Kalag sipto ya'ag omneikagti, Yesusag nelepto siptop kal nene pabalamnun kom,’ sembale tanena, nanag nelepto nari yubu ka'ero sunsunum uro urop nimi tanep kom.<span id="bookmarks26-27"></span></div><span id="bookmarks26-27"></span><a id="v28"></a>
<div class="p"><span class="v">28</span><span class="vsp">&nbsp;</span>Wali uro seneraglapmun taneogna, nanag neleplamnululom. Sunumna sumbatsinun. A'un tane wamlom nimi agha nimi nhondi, ‘Ae wenge nhon sopso waelbaukap,’ sembaho tanena, ‘Nuri sa'a-sa'a tobukapne ae ene sembe kamna kaptoba etpare tenep,’ aro a'ilbaho.<span id="bookmarks28"></span> <a id="v29"></a><span class="v">29-30</span><span class="vsp">&nbsp;</span>Wali uro kamna a'ilban koma alniro sobaho tanena, eldi saeagha ni orog tahoba, aeog iklobongkia kwema kamna kapto tomnep komdina lilopsiso. Undop pagha nimiri kemelamsengdi, ‘Nimi ene ae aneko alniro aeog iklobongkia komopto soban koma lilopsio,’ alamsengdi og sobanep.<span id="bookmarks29-30"></span></div><span id="bookmarks29-30"></span><a id="v31"></a>
<div class="p"><span class="v">31</span><span class="vsp">&nbsp;</span>Nen sunumna nhon babe sumbatsinun. Nimi yubu sia leropne ponekoringe yin salerop nang teng-tengne sa'obare saog saelbahiso. El aisanang, ‘Mal tabaukap,’ arop nimi enekoringe yin salerop nang teng-tengne lin tarabare saog saelbahiso. Tanena yin salerop nang teng-tengne sa'obare saog saelbahisonge ponekori, ‘Mal tababeri, el yin salerop nang teng-tengne lin tarabare nuri luknubahinep to,’ aro seneraglul.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>‘Nuri sin luknubahinep to,’ aro seneraglamsori, ‘Nuna nimi teng ologti, nu sindi oro luknubahinep saog wamap,’ sembaho tanena, aisanang anam weag agha yalamsenga whingag mal pogna nang pogsinep. Pogsisoba ambarelamsisengdi, ‘Huahaberi mal mu seberi, nikag ma'ap taukap?’ aro hairo ambatsiseng.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Ane saog uro, nari lelamnange wali uro seneraglapmundi karebalulom. A'un anabiag agha nimi etneri nia mangkina laplobi agha sae lipsinep kom tanena, nari yubu ka'ero neleptop nimi tanep kom,” aro Yesusti ambatsiog.<span id="bookmarks33"></span></div>

<div class="s"><div id="s5">Nimi etneri, “Yesusag nelebanun,” arop nimiag Yesusti wenero garamag tol pina likipto ambatsiogha</div></div>
<div class="r"><div id="r3">(<span class="reflink"><a href="kkl-03-MAT-005.html#v13">Matius 5:13</a></span>; <span class="reflink"><a href="kkl-04-MRK-009.html#v50">Markus 9:50</a></span>)</div></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Yesusti nen tipto ambarelamsiogti, “Garam anena sao wali aghana, emem arop kom tale tanena, nimiri sa'a agha nen samoro garam sao wali nembanep komdi, teba'en sembanep.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Garam emem arop kom tale tanena, ‘Wen urumna so'o sukubalul kom,’ aro mo toboglopnep. Aori ka'ebalomne nene nimi niri seneragto saelbamlulom,” aro Yesusti likipto ambatsiog.<span id="bookmarks35"></span></div>
</div>
</body>
</html>
