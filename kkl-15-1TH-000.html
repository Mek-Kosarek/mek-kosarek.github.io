<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Tesalonika i</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-15-1TH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-14-COL-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-14-COL-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Tesalonika&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;i&nbsp;&nbsp;</a></span>
  <span class="button"><a href='kkl-15-1TH-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-16-2TH-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Tesalonika</span></div>
<div class="mt2"><span class="mt2">Nimi Sembe</span></div>
<div class="mt2"><span class="mt2">Paulusti Mome Toro Pibogha Selekne</span></div>
<div class="b"></div>
<div class="b"></div>
<div class="imt"><div id="imt1">El nenerop yubu palilamap</div></div>
<div class="ip">As Tesalonika aneko Roma nimiri saelbamsiek so'o Makedonia so'oag as soro kalurop as nubunge wamog. Paulus elkae Silasap as Filipia lambarekti, as Tesalonika yarek <span class="bk">(Pogsiog Nang 17:1-10)</span>. Paulusti as Tesalonika nimiag Yesus yubu walinge ambarelamsiogpa, nimi maiknori Kristusag wana palilamek aghana, Yahudi nimi nhon-nhondi as Tesalonika wamek nimi tanekori yubu toraplamekti, malia urop nimi maikno aruklamsiekpa, “Paulus yag lambaukap,” aro lolon yubu lololamekti, put-put ana ulamek. Paulusap Silasap as Tesalonika agha yag lambahiek aghana, Paulusti yubu ka'elamek nimi maikno as Tesalonika wamekti, Kristusag wana paliro winil dalamekti, Allah omekto yubu lelamek. As Tesalonika wamekpa, Paulusti nen tipto yubu ambatto tongolamsiogti, as Korintus yaog. As Korintus wamogpa, elkae Timotiusti nik yubu ambatto tongolamsiogti, as Korintus yaogti, as Tesalonika nimi wamekne sembe Paulus ambarog.</div>
<div class="ip">As Tesalonika nimiri Kristusag wana palilamekne sembe ka'ebaogti Paulusti, “Sin wana mikip nembahinun,” aro mome toro pibog. Sin as Tesalonika nimiri Kristusag wana palilamekti, sin mamun o'ona senel dalamekne sembe Paulusti, “Yeng maikno ulamnelba, Allah kipto omeklamna,” aro mome toro pibog. Paulus as Tesalonika wamogne ko'o we uro wamog komdi, lambanepneog wamog aghana, mome eneag wenelamsiogti, “A'unap nhon wamuburi, a'un sembe awe wero ul palamubunge sembe seneraglamlulom,” aro mome toro pibog.</div>
<div class="ip">Paulusti mome eneag tam wilindi so'opto yubu ambatsiog. Nhonna, “Nengabo kelabo salik-malik uro walep tan koma, Allahri seneropne sunsunum uro top tangkapmundi maptanep,” aro wenero ambatsiog. Nhonna, ora nimiri sae urumna aghabog tero koma, nimi saeri ul piro wero mero tero wamnepne sembe wenero ambatsiog. Nhonna, Kristus nen samoro yanepne sembe el nenero ambatsiogti, “Nang-nangaro tilamlulom,” aro wenelamsiog.</div>
<div class="iot">Paulusti Tesalonika nimi sembe mome toro pibogha selekne lomag wamlange</div>
<div class="io"><span class="bk">1:1</span> Tesalonika nimi kipsiogha</div>
<div class="io"><span class="bk">1:2--3:13</span> Paulus wana yeng ulamogpa, Tesalonika nimi sembe Allah omeklamogha</div>
<div class="io"><span class="bk">4:1-12</span> Kristusag wana palirop nimiri ulamnepne sembe wenelamsiogha</div>
<div class="io"><span class="bk">4:13--5:11</span> Kristus mog so'oag samoro yanepne sembe ambatsiogha</div>
<div class="io"><span class="bk">5:12-22</span> Paulusti mome komobanebag Tesalonika nimi wembahiogha</div>
<div class="io"><span class="bk">5:23-28</span> Mome komobanebag kipsiogha</div>
</div>
</body>
</html>
