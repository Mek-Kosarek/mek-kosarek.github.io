<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Markus 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:6 </span><span class=\"ft\">Allah yubu silimu tiplamek nangdi samenag wangkamekne sunsunum uro wangkamog <span class=\"bk\">(2 Raja - Yubu Sia Lennang 1:8)</span>.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-04-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MAT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-MRK-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Markus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-04-MRK-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-LUK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Markus</span></div>
<div class="mt2"><span class="mt2">PONEKORI YUBU WALINGE YESUS SEMBE</span></div>
<div class="mt2"><span class="mt2">MOME TOBOG YUBU</span></div>
<div class="b"></div>
<div class="b"></div>

<div class="s"><div id="s1">Yohanesti Allah yubu ambatto nimi maghag pelengelamsiogha</div></div>
<div class="r"><div id="r1">(<span class="reflink"><a href="kkl-03-MAT-003.html#v1">Matius 3:1-12</a></span>; <span class="reflink"><a href="kkl-05-LUK-003.html#v1">Lukas 3:1-9</a></span>; <span class="reflink"><a href="kkl-06-JHN-001.html#v19">Yohanes 1:19-28</a></span>)</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Yubu walinge Allah Elme Yesus Kristus sembe na Markusti mome palilamnange tamna ane.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Allahri samenag Elme yanepne sembe lebogpa, Allah yubu silimu tiptopne Yesaya ponekori mome toro pibog. Mome toro pibog nena,</div>
<div class="q top-spacing">“Nari yubu poa ambatsirop nimi nhon an whingag pogneba,</div>
<div class="q2">An amik pinep ina an sembe yarelamlul.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Pognenge poneko pai aldesag pileri,</div>
<div class="q2">yubu haum aro nimi yoplamsileri,</div>
<div class="q2">‘Nu Saelba Uhiropne yanepne sembe ina yarelamlulom.</div>
<div class="q2">El yanep ina porog nenelamlulom,’ aro ambatsilul,”</div>
<div class="p">aro Allahri lebogne sunsunum uro Yesayari mome toro pibog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Yesaya ponekori mome tobogne sunsunum uro Allahri yubu ambatsiropne poghogpa, Yohanes nimi maghag pelengehiropne poneko pai aldesag yaog. Yaogti Allah yubu ambarelamsiogti, “A'undi mali-malia wanaag seneragto ulamlomne lipsimunba, maghag pelengkipsinun. Maghag pelengkipsineba, a'undi mali-malia ulamlomne Allahri tam wailag nembalul,” aro ambarelamsiogti, maghag pelengelamsiog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Undo unulamogpa, ni mog so'o Yudea wamek nimiap, as Yerusalem wamek nimi niap, anekoa Yohanesag lamba palamek. Elag palamekti, “Nuri mali-malia undo-undo ulamobo,” aro lag phoro ambarelamekpa, Yohanesti mag Yordan yabirop maghag pelengelamsiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yohanes poneko pham unta hong agha wirop ag wangkamogti, uwoghag lebe aroba kon agha sunurop haing nobamog. Nobamogti eldi tena whengap pondog maghap tero wamog.<span class="footnote selectable" id="F-0"><sup>a</sup></span><span id="bookmarks6"></span> <a id="v7"></a><span class="v">7</span><span class="vsp">&nbsp;</span>Undo tero wamogti, nimiag yubu ambarelamsiogti, “Na sam yano aghana, amik nimi nubunge nhon, nanap sunum komne yalul. Na nimi ologne wamnaba, el mikip phelektopne wamlul ane sembe, el mikip sirikne yaleba, eldi arukna taneri, kinipto pulingkina nari eldi yan wangana haing lopnepne babe nanap sunurop kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nari mag aneag agha a'un maghag pelengelamsin aghana, el nubunge yalulne ponekori Allah Eldamne Yame Walinge a'unag pelengkatsilul,” seog.<span id="bookmarks8"></span></div>

<div class="s"><div id="s2">Yohanesti Yesus maghag pelengkaogha</div></div>
<div class="r"><div id="r2">(<span class="reflink"><a href="kkl-03-MAT-003.html#v13">Matius 3:13-17</a></span>; <span class="reflink"><a href="kkl-05-LUK-003.html#v21">Lukas 3:21-22</a></span>)</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yohanesti nimi maghag pelengelamsiog abeneko Yesus as Nazaret, mog so'o Galilea wamogha laplobi agha, Yohanes wamoghag piog. Piogpa Yohanesti Yesus mag Yordan yabirop maghag pelengkaog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Maghag pelengkaogpa, Yesus maghag agha lambaog abeneko imag tiwalengelamogpa, im sangal naghogpa, Allah Yame Walinge winang yalma saog uro elag kulukul alamogha ibog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Elag kulukul alamogpa, imag agha yubu nhon lelamogti, “Anna Name nari o'ona senero angkenne, na wana awi nenelamnelam,” al toghog. <span id="bookmarks11"></span></div>

<div class="s"><div id="s3">Phia sikini nubungeri Yesus mipto yubu nebogha</div></div>
<div class="r"><div id="r3">(<span class="reflink"><a href="kkl-03-MAT-004.html#v1">Matius 4:1-11</a></span>; <span class="reflink"><a href="kkl-05-LUK-004.html#v1">Lukas 4:1-13</a></span>)</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Allah yubu lelamog abeneko pere, Allah Yame Walingeri enero pabiogpa, Yesus pai aldesag piog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Piogti wamogpa, phia sikini nubungeri, “Allahri iriktop yubu phibalul to, kom to,” aro wana aluktop yubu agha yubu neplamogpa, ik teng nhon epto nualbareap (40) taog. Yubu neplamog paghabog Yesus winangap, manaap, paghaeap ua urobag wamogpa, Allah arukna imagnang malaikat yingkina el yepto paiamek.<span id="bookmarks13"></span></div>

<div class="s"><div id="s4">Yesusti mog so'o Galilea nimiag alniro Allah yubu ambarelamsiogha</div></div>
<div class="r"><div id="r4">(<span class="reflink"><a href="kkl-03-MAT-004.html#v12">Matius 4:12-17</a></span>; <span class="reflink"><a href="kkl-05-LUK-004.html#v14">Lukas 4:14-15</a></span>)</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Mog so'o saelba uropne nimi nubunge Herodesti, Yohanes salero haing sae kaupto kop aeag tobongkibogpa, Yesus mog so'o Galilea so'oag piog. Piogti Allah yubu walinge ambarelamsiogti,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>“Allahri mog so'oag nimi saelbamsilula peram tal. A'undi mali-malia seneragto ulamlomne lipsimundi, Allah yubu walinge aneko sikne aro seneraglapmundi, ul palamsut,” aro ambarelamsiog.<span id="bookmarks15"></span></div>

<div class="s"><div id="s5">Yesusti ikan orop nang tombare yopto embahiogha</div></div>
<div class="r"><div id="r5">(<span class="reflink"><a href="kkl-03-MAT-004.html#v18">Matius 4:18-22</a></span>; <span class="reflink"><a href="kkl-05-LUK-005.html#v1">Lukas 5:1-11</a></span>)</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Yesus mag Galilea longorop mag abol toman palamogti tilamogpa, ikan orop nang phende Simonap, ilipsae Andreasap tibogahiog. Tilamsiogpa ikan orop nang wamdekti, ulamekne sunsunum uro ikan lip tangtop ag mag sinag toboglamdekpa tibogahiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Tibogahiogti Yesusti sinag yubu lelamogti, “Na amik nelabanururom. Wene a'un ikan aghag lilamsirom saog uro amik sum babe yepsineba, a'undi nimi ero nanag poa yalamsururomba yahut,” seog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Wene seogpa, ta'ap sen koma sindinge ikan lip tangtop ag laplobi agha Yesusag nelebarek. <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Neleplamdekpa Yesus nen olog we koma piogti tilamogpa, Zebedeus elmabo phende Yakobusap, elkae Yohanesap tibogahiog. Sikin kabong lomag wamdekti, sindi ikan lip tangtop ag o'oro wetnel tolamekpa tibogahiog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Tibogahiogti ta'ap sen koma Yesusti, “A'un nanag nelepto nhon pukap,” aro sin yopsiog. Yopsiogpa sindi sikini Zebedeusap, eldi aruknaap kabong lomag wameka aneko lilobi agha Yesusag nelebarek. <span id="bookmarks20"></span></div>

<div class="s"><div id="s6">Yesusti phia yonge nimi kulomag agha yag lambaogha</div></div>
<div class="r"><div id="r6">(<span class="reflink"><a href="kkl-05-LUK-004.html#v31">Lukas 4:31-37</a></span>)</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Yesusap, eldi yopsiog nang tanekoap as Kapernaum piekti wamek. Wamekpa Yahudi nimiri Allah yubu lerop sum Sabat sum taogpa, Allah yubu lero winirop aeag wa'iekti, Yesusti nimi amoro ambarelamsiog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Wali uro ambarelamsiogpa, nimi taneko ka'ebaekti, “Yaghe, el mo el uropne wamlari, mikipneag agha amoro ambarelamsil. Musari yubu amohirop nangdi undo mikipneag agha amoro ambarelamsiang kom,” senelamekti lo'om seek.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sin nimi tanekori Allah yubu lero winirop aeag wamek nimi anabiag nimi nhon phia yonge kulomag wamogne nhon wamog. Wamogpa Yesusti ambarelamsiogha ka'elamekti, lo'om alamek abeneko, phia yonge kulomag wa'iog nimi enekori haum aro yubu lelamogti,<span id="bookmarks23"></span> <a id="v24"></a><span class="v">24</span><span class="vsp">&nbsp;</span>“Yesus, Nazaretne-o! An nunag hualulam? Nu sembe, ‘Kom nembahinun,’ aro yalam te? Anna etne na el wamna. Anna Allah Eldamneri wepto pogkeogne wamlam!” seog.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wene seogpa, Yesusti phia yonge anekoag, “Yubu kom tae! Nimi eneag agha lambae!” aro arukaog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>“Lambae!” aro arukaogpa, phia yonge nenekori nimi eneko yo uro lologlamogti, yubu ngolol aro nimi kulomag agha lambaog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Lambaogpa nimi ni taneko kembaekti, “Yaghe, mane agha ual!” al dalamek. “Huropne mikipne agha undo uro yabil? Nimi enekori yubu wendogne mikipneag agha ambarelamsil. Eldi phia yongeag, ‘Lambae,’ aro aruklamsilba, eldi yubu ka'elamangdi lanalamang,” aro lo'om seek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Lo'om seekti sindi, Yesus sembe lelamek yubu eneko sabo tangto yabiogpa, Galilea mog so'o ni tala-tala wamek nimiri ka'ebaek.<span id="bookmarks28"></span></div>

<div class="s"><div id="s7">Yesusti nimi maikno wali nembahiogha</div></div>
<div class="r"><div id="r7">(<span class="reflink"><a href="kkl-03-MAT-008.html#v14">Matius 8:14-17</a></span>; <span class="reflink"><a href="kkl-05-LUK-004.html#v38">Lukas 4:38-41</a></span>)</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Sin Allah yubu lero winirop aeag aneko laplobi agha, Simonap, ilipsae Andreasap sindi aeag piekti, Yesusap, Yakobusap, Yohanesap sin lambare nang nhon piek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Aeag yaekpa, Simon elyamalkel bobo naikna naiklamogti, ae lomag malamog. Elyamalkel eneko naiklamogha sembe Yesusag peket ambarek.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ambarekpa Yesus kel enekoag piogti, sae kiliro yepto pukirog. Pukirog abeneko pere bobo naikna kom taogpa, kel enekori sin tena yepto yobarelamsiog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Heng puruklamog abeneko ae imbaogpa, naiktop nimiap, nimi phia yonge kulomag urop nimiap maikno Yesusag payahiek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>As aneko nimi ni yalonga saog uro ae aneko ina siramag longolaek.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Longolaekpa, Yesusti naikna yogne-yogne seklelamekne wali nenelamsiogti, phia yonge babe nimiag agha yag lambahiog. Phia taneko Yesus sembe, “El etne wamla,” aro el uro wamek, ane sembe Yesusti sinag, “A'un yubu leplulom kom,” aro irikahiog.<span id="bookmarks34"></span></div>

<div class="s"><div id="s8">Yesusti Allah yubu lerop ae ubu paiamog aeag agha ambatto poa tongolamsiogha</div></div>
<div class="r"><div id="r8">(<span class="reflink"><a href="kkl-05-LUK-004.html#v42">Lukas 4:42-44</a></span>)</div></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Kweleknag aneko ae anam wareban komag Yesus pukogti, ae aneko laplobi agha as peramag nimi oroghag piog. Piogti anekoa Allahag moloro yubu lelamog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Allahag moloro yubu lelamog aghana, Simonap elkaboap, “Yesus tala wamla?” aro el piek.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Elamekti ibekti, elag yubu lelamekti, “Nimi maiknori an elangkeangpa, nu nen samoro aeag pukap,” seek.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Aghana Yesusti samoro ambarelamsiogti, “Nana, ‘Nimi niag Allah yubu sikne ambatsinun,’ aro so'oag yahi ane sembe, nu saomban koma yog as peramag wamang nimiag pukapti yahut,” seog.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Anea Yesus mog so'o Galilea so'oag wamek as kanero palamogti, Yahudi nimiri Allah yubu lero winirop aeag nimi ambatto tongolamsiog. Allah yubu ambarelamsiogti, phia yonge babe yag lanalamsiog.<span id="bookmarks39"></span></div>

<div class="s"><div id="s9">Yesusti nimi kon tena pololamogne wali nembaogha</div></div>
<div class="r"><div id="r9">(<span class="reflink"><a href="kkl-03-MAT-008.html#v1">Matius 8:1-4</a></span>; <span class="reflink"><a href="kkl-05-LUK-005.html#v12">Lukas 5:12-16</a></span>)</div></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Yesus mog so'o Galilea kanero wamek nimiag ambatto tongolamsiog abeneko, nimi nhon konag naikna poloro telamogne nhon elag yaog. Yaogti Yesus whingag yabu sanukto pulingkiogti, wanaag agha mololamogti, “Andi na, ‘Wali nembanun,’ sembamen tanena, an mikipneri na wali nembanululam,” aro molbaog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Wene aro molbaogpa, nimi eneko yareag sembaog. Yareag senelamogti, Yesusti sae nginikto nimi enekoag palilamogti, “Wali semban. An wali nembaghenun. Kut taghele!” seog.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Wene alamog abeneko pere naikna aneko kut taogpa, nimi eneko wali taog.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Wali taogpa, Yesusti elag irikto poglamogti, “Wali uro ka'ebalulam!<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Nari an wali nembaghenne sembe ora nimiag ambatsiseng kom! Aghana memne Allah sembe paliropne ponekoag peket pimendi, waliaba Allah sembe pimnepne elag pabululam. Waliaba pabululam nena, Musari samenag, ‘Kon naikna urop nimi wali tale tanena, Allah sembe pimnepne payalul,’ aro mome toro pibog yubu sunsunum uro pabululam. Pabimendi andamne elag lag nenep talulam. Eldi an kembaghelenge pere agha, ‘Sik uro yabil,’ senenne kekneba nenekori sin nimi taneko el nembahilul,” seog.<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Wene aro irikaog aghana, nimi eneko anekoa laplobi agha Yesusti el wali nembaogne sembe nimiag salik-malik uro ambarelamsiog. Undop agha, Yesus as nhon tibin uro wa'inep komdi, el sop-sop nimi oroghag ua ulamog aghana, sop-sop tala-tala nimi elag yalamek.<span id="bookmarks45"></span></div>
</div>
</body>
</html>
