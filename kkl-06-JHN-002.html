<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2:6 </span><span class=\"ft\">Mag agha ikto libanba teknep tanep nena, 75 liter anabi 120 liter anabiag saog wamla. </span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='kkl-06-JHN-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">As Kana nengabo kelabo top tareka</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Nen ik phende wameka wilindip sum eneko as Kana Galilea so'oag agha nengabo kelabo top tangkamnepne sembe sani yolamekpa, Yesus ilin babe aneko wamog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nengabori kelabo tomnepne sembe sani yobaek nimi tanekori, “Yalulom,” aro Yesusap eldi yubu ka'ero neleptop nimiap babe yopsiek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yopsiekpa piek aghana, anggur lolterop mag tero sumbanep komdina, ilindi Yesusag yubu ambarelamogti, “Sindi anggur lolterop mag nimiag tebatsinepne orog tal,” aro ambarog.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene aro ambarogpa, Yesusti ilinag samoro, “Nanin, wene aro ambatnelam tanena, ‘Welaro uaho,’ sembalamdi leplam? Na lag nenep tanep sum eneko anam kwelekto paiamla kom,” seog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene seogpa, Yesus ilindi yeplamsiek nimi tanekoag ambarelamsiogti, “Eldi sa'a-sa'a ambatsilenge sunsunum uro ualulom,” seog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Wamekag aneko sin Yahudi nimiri Allah omektopne sunsunum uro sembenga a'alenne sembe mag tero liroba hogtop kirik no'opbare wamog. Mag liroba hogtop kirik no'opbare abeneko nubungena, kau sa'obare teknero hogtop kirik nhonag mag agha ikto libanba, teknep tanep. Ni no'opbare babe a'ero-a'ero undo libanba, teknep tanep.<span class="footnote selectable" id="F-0"><sup>a</sup></span><span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nimi yeplamsiek nimi tanekoag Yesusti yubu lelamogti, “Mag liro pairoba wamlange mag lipli pululom,” seog.</div>
<div class="p">Wene seogpa, sindi mag tero tekneloplo piek.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Mag tero teknelobekpa, Yesusti sinag yubu lelamogti, “Wene mag tero libalom mag eneko olog kwepto tepmundi, sani purum toamlange ponekoag tarel pululom,” seog.</div>
<div class="p">Wene seogne sunsunum uro tarel piek.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sani purum toamogne ponekori elag tarek mag aneko tero yamolamogpa, mag aneko agha anggur mag taog. Sin mag kwepto tarel pina yeplamek nimi taneko agha uro yabiogne sembe el uro wamek.</div>
<div class="p">Sani purum toamogne ponekori tero yamolamog abeneko, “Tala siba payaang mag,” aro ekon wamog. Ekon wamogti, ponekori kelabo tomnepne poneko yobogti,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>yubu lelamogti, “Nimiri mag anggur tebatsirop nena, wali sirik mag samenag tebatsinep. Tanena nimiri maiknoro tendi, ‘Sao wali, sao mali,’ semban koma wamnep tanena, amik olog sao malinge nimiag tebatsinep. Aghana nangkae, andi mag anggur wali sirikne paia ulamlam mag eneko weneog tebatnuahilam,” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Yesusti undo, “Allah mikibari el pere agha ual,” senenne kekneba samne as Kana Galilea so'oag uaog. Undo unuaogneag agha, Allahri imang wareroba elag wamlange samenag alniro lag taog. Eldi undo unuaogneag agha eldi yubu ka'ero neleptop nimi taneko elag sikne aro wana palilamek.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Aneko Yesusti undo unuaogti, ilinap ilipsabo taptopneap, eldi yubu ka'ero neleptop nimi tanekoap nhon as Kapernaum sip kulukul piekti, ik etpare as enekoag wamek.<span id="bookmarks12"></span></div>

<div class="s"><div id="s2">Yesusti Allahri Mem Ae aramag wa'ina nimi yag lambahiogha</div></div>
<div class="r"><div id="r1">(<span class="reflink"><a href="kkl-03-MAT-021.html#v12">Matius 21:12-13</a></span>; <span class="reflink"><a href="kkl-04-MRK-011.html#v15">Markus 11:15-17</a></span>; <span class="reflink"><a href="kkl-05-LUK-019.html#v45">Lukas 19:45-46</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wamogpa Yahudi nimiri ik nubu sum Paskah seneragto ul palamekne peram taogpa, Yesus as Yerusalem waelbaog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Yerusalem pina Allahri Mem Ae aramag aneko piog. Ae aramag wa'ina kemelamsiogpa, nimiri pham sapiap, pham dombaap, winang yalmaap, “Yingkirop nimiri Allah sembe tatnepne kamna kapto tobukang,” aro pail alamek. Kamna kaptoba wanange nhonag agha nhonag amomoro kaplamek nimi babe aneko pukamekpa ipsiog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ipsiogti Yesusti haing agha sumbongkia pham dombaap, pham sapiap yagto pabahineba suku-sengero saelbamogti, nia pail wa'ina tolameka taneko Allahri Mem Ae aramag agha yag lanalamsiog. Sin kamna kaptoba wanange nhonag agha nhonag amomoro kaplamek nimi tanekori kamna kaptoba wanange meja alibag paiamekne aneko Yesusti teng-tengero nagsiogpa, kamna kaptoba wanange yam-yamoro so'oag pelengelolamsiogti taluplopsiog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yam-yamoro taluplopsiogti, sin winang yalma paliro kamna kaplamek nimi ambarelamsiogti, “Nia tane popmundi pululom. Na Naniri aeag aneko nia mangkina pail wa'ina kamna kapto tonag nembaheng kom,” aro ambatsiog.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Undo unuaogpa, Yesusti yubu ka'ero neleptop nimi tanekori seneraghekti, Allahri yubu toro pairop momeag wamlange el taek. El taek momena,</div>
<div class="q top-spacing">“Andi Ae o'omne nenelamnangeri</div>
<div class="q2">na wana telamnelul,”</div>
<div class="p">aro mome toro pairopne sembe el taek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Yesusti unulamogne sembe Yahudi nimi nubu nang tanekori elag yubu lelamekti, “Andi kekneba huropne agha uamen andarina, nuri ililameberi, an sembe, ‘Allahri mikipne elag piboba, nia aneko ulamla,’ sembaukap?” aro haibaek.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro haibaekpa, Yesusti sinag samoro yubu lelamogti, “Mem Ae ene kwerekto loba nembamunba, ik wilindi sum agha nen sekitnun,” seog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogpa, Yahudi nimi nubu nang tanekori, “Mem Ae ene sonne hengkun teng nhon epto supna tarabare agha sobaek aghana andi, ‘Ik wilindi sum agha nen sobanun,’ selam te?” aro haibaek.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Aghana Yesusti, “Mem Ae,” seogne eldamne Yesus nong sembe lebog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Eldamne nong sembe lebog ane sembe, Yesus amik tebaogti, teptop nimi anabiag agha kamag taogpa, eldi yubu ka'ero neleptop nimi tanekori seneraghek. El taekti, “Samenag lebog yubuap, Allahri Yubu toro pairop momeag wamlangeap abeneko sik uro yabio,” aro sik sembaek.<span id="bookmarks22"></span></div>

<div class="s"><div id="s3">Yesusti nimi ni iamsildi, el wamla</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Yahudi nimiri kwaneng roti walerop komne tero ulamek ko'o alnirop sum Paskah sum eneko sembe Yesus as Yerusalem wamog. Aneko wamogti, “Allahri mikipne el pere agha ulamla,” senenne kekneba ulamogpa, nimi maiknori ililamekti, el siag sikne aro seneraglamek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Sik senelamek aghana Yesusti nimi ni el wamsiog ane sembe, “Nanag wana khapto palilamneang,” senelamog komdi, el mori sin nimi tanekoag wana palilamog kom.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nimiri wanaag uropne el wamogti, ekon uro koma wamog ane sembe, mog so'oag nimi sembe nimi nhondi babe elag sikne tibin nenero ambatnepne wamog kom.<span id="bookmarks25"></span></div>
</div>
</body>
</html>
