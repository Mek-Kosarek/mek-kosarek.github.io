<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">20:12-13 </span><span class=\"ft\">Yunani yubuag yubu lilim Hades nenekona, “Nimi teptoba ua urobag,” aro lelamekpa, Yohanes ponekori mome taneag Hades nimi si wamloa saog likiptop yubuag agha nimi teptoba saelba uhiropne sembe mome toro pibog. Yohanesti mome si Lag Taogha mome neneag nen ik phende undo mome tobog. Lag Taogha 1:18ap, 6:8ap aneko Hades sembe kemero el tanep.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='kkl-29-REV-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Phia sikini nubunge neneko hengkun taibuka taubuka teng-tengne (1.000) haing kaupto uroba</div></div><a id="v1"></a>
<div class="m">
<div class="c-drop">20</div> <span class="v">1</span><span class="vsp">&nbsp;</span>Neneko uro yabioba, kemelamnoag agha Allah arukna malaikat nhon imag agha kulukul alamoa imno. Eldi saeag saelbamoa imnoana, selenga nimiri we sumbanep kom selenga ina siram kupto serekto uanebaap, nimi kaupsin haing nubu sirikneap saelbamoa imno.<span id="bookmarks1"></span> <a id="v2"></a><span class="v">2-3</span><span class="vsp">&nbsp;</span>Ina sereknaap, nimi kaupsin haingap saelbamori, paghae sel-sel yum-yum samenag wamog paghae eneko salelamoa imno. Paghae nenekona phia yonge sikini nubunge neneko, si Satanas neneko Allah arukna malaikat ponekori haing sae kauplamori, phia ua urobag selenga lomag pelengero toboghao. Pelengero toboghaori, selenga ina siram kaubi agha mikip uro serekaori, kwerekanep kom kekneba ina siram tiptobag pibo, andarina hengkun taibuka taubuka teng-tengne (1.000) aneko anam pin komag, paghae sel-sel Satanas nenekori mog so'oag as tala-tala urop nimi haing kunuro orolena ambatsilul kom. Ot hengkun taibuka taubuka teng-tengne (1.000) aneko uro yabile taneogna, Allahri, “Paghae sel-sel Satanas neneko sae lopsut,” selul.<span id="bookmarks2-3"></span></div><span id="bookmarks2-3"></span><a id="v4"></a>
<div class="p"><span class="v">4</span><span class="vsp">&nbsp;</span>Neneko uro yabioba, kemelamnoag agha nimi nubu nang saelba uhirop nang puka uroba ipsino. Sin saelba uhirop nang puka urobag pukamong nimi tanekori samenag Allah san tiliptop lebe aroba neneko omeklamong komdi, lebe aroba nenekoringe tangtop kekneba sikin haioghag babe, saeag babe tobong kom. Sin saelba uhirop nang puka urobag pukamong nimi tanekori samenag Allahri Yubu sik senelamongdi, Yesusag “Sikne” aro seneragto ambarelamsiongne sembe yo nimiri sin usog yae waksiong. Sin usog yae waksiongbog, wene kamag taongdi, sin kamag tangka sindi yame taneko saelba uhirop nang puka urobag pukamongba, Allahri sindi saeag mikipne pipsio. Mikipne pipsioba, Allahri wepto poghogne Yesus Kristusap nhon wamikti, hengkun taibuka taubuka teng-tengne (1.000) aneko uro yabalamle abeneko pere, Kristusap nikag tam lelekto kemero kareplamikti saelbamsukang.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nene agha sin samenag ik selek sum nimi teptop nimi kamag nenehiropne imno. Amik ik phendep sum babe, nimi teptopne orange kamag taukang, aghana hengkun taibuka taubuka teng-tengne (1.000) aneko uro yabile taneogna, nimi teptopne orange kamag taukang.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sin samenag ik selek sum kamag nembahio nimi nene, sin yeng uro wamukang. Sin agha Allah Eldamneringe taong. Samenag nimi nong tebanep aghana, ik selek sum eneko sin kamag nembahile tanena, Allahri tam ikinne pelengerop sum eneko ik phendep sum tebukang kom. Sinna ik phendep sum teban koma, memnang wamloa saog wamikti, Allahap Eldi weptopne Kristusap sembe wali-walia paliro yepsirop nimi taukang. Paliro yepsirop nimi taikpa, hengkun taibuka taubuka teng-tengne (1.000) aneko uro yabalamle abeneko pere, Allahri weptopne Kristusap ma'ap tangka sindi elap nhon yubu sia lero mog so'o saelbamsukang.<span id="bookmarks6"></span></div>

<div class="s"><div id="s2">Phia sikini nubunge Satanas nenekoag tam paliro luknulamoa</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Hengkun taibuka taubuka teng-tengne (1.000) aneko kom taleba, phia sikini nubunge Satanas neneko haing sae kaupto palirobag anekoa sae lopto pilul.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Sae lopleba, mog so'o ingkisag ni tala-tala asag pileri, “Nanag sip taukang,” aro orolenange lelamlul. Phia sikini nubunge nenekori sin mal tabanepne sembe poloro wimbahilul nimi taneko sembe, likiptop yubuag agha, “Gogap Magogap,” aro si engero pirop nimi along poloro wimbahilul. Sin teng-tengne kirik a'angkea mag nubu uro longorop mag abolag uropne saog uro wimbahilul.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Nari imnongena, poloro wimbahioba, sin as mog so'o nimi tala-tala urobag wa'al pionga, Allahri o'ona sembamsil as taneko piongdi, kanero weamsiong. Kanero weamsiongba, Allahri wepsirop nimiri ua ulamik as tanekoag, sin kanero weamsiong nimiri, “Opsukap,” aro weamsiong. Aghana auk imag agha kulukul aori, sin kom nembahio.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kom nembahiori, Allahri el phia sikini nubunge neneko, nimi haing kunuhirop phia neneko salero, song mali auk singina iba ua urobag auk nubunge mag longorop saog urop aukag toboghao. Auk nubunge anekoag Allah san tiliptop lebe arobaap, eldi pam silimu orolena yubu tiptopne nenekoap samenag tobogahio. Sin anekoag iniplamlea kweleklamlea seklelamsik paghabog sop-sop ya'ag aneko wamukang.<span id="bookmarks10"></span></div>

<div class="s"><div id="s3">Nimi teptopne sembe tam karebom agha sinag pelengkahinepne</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Neneko uro yabioba, kemelamnoag agha nimi nubunge saelba uhiropne puka urobag solomne nubu sirikne imno. Puka urobag solomne neneko alibag El pukamoa imnoba, imap so'oap El whingag anekoa kom tangom seoba, olog ilenne olog imno kom.<span id="bookmarks11"></span> <a id="v12"></a><span class="v">12-13</span><span class="vsp">&nbsp;</span>Imap so'oap imno komdi kemelamsinoag agha, nimi teptop nimi ologne nubunge kamag taonga nimi nubunge saelba uhiropne puka urobag whingag aneko sekamong. Mag laut nubu uro longorop mag enekori nimi teptop nimi lomag wamongne tam lelekto kareptopne ponekoag tarel ahiloa saog pabahio. Tepna nenekoap, Hades<span class="footnote selectable" id="F-0"><sup>a</sup></span> nenekoap sin abenekori nimi teptoba salelamsiangne nimi tam lelekto kareptopne ponekoag tarel phirong. Maghap, Tepnaap, Hadesap nimi tarel phiongba sekamongba, mome toro pairoba wa'amogto pairop mome etpare taneko sangaro wamongpa imno. Mome toro pairoba sangaro wamongpa, nimi teptop nimi taneko sindi samenag ulamekne ni mome ni neneag top tangtoba wamo. Mome top tangtoba anekoag kembiag agha tam lelekto kemeropne ponekori sindam nimiri uroba sunsunum uro tam palilamo. Mome toro pairopne wa'amogtoba nenne babe sangaptaonge wamongena, nimi ya'ag uro kamag wamnep nimi si mome toroba imno.<span id="bookmarks12-13"></span> <a id="v14"></a><span class="v">14-15</span><span class="vsp">&nbsp;</span>Nimi ya'ag uro kamag wamnep nimi si mome toro pairoba enekoag, eldi si orog pagha tanena auk nubunge mag longorop saog urop auk enekoag toro toboglamsio. Nimi teptopne saelba uhirop nang si Tepnaap, Hadesap aro engeropne abeneko auk enekoag toro toboglamsio. Auk nubunge mag nubu uro longorop mag saog urop auk enekona, ik phendep sum tepnange aro engerop.<span id="bookmarks14-15"></span></div>
</div>
</body>
</html>
