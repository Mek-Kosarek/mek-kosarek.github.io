<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='kkl-07-ACT-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Yesusag sikne aro seneragtop nimi seklebaik” aro olamsieka</div></div><a id="v1"></a>
<div class="m">
<div class="c-drop">8</div> <span class="v">1-2</span><span class="vsp">&nbsp;</span>Stefanus obekpa, tebaogne sembe Saulus awi sembaog. Awi sembaog aghana, yog nimi Allah yubu wali uro saelba ulamek nimi taneko wamekti, Stefanus obeka aneko keyapto so'oag sikekti, o'ona lelem engero wamek.</div>
<div class="p">Stefanus obek sum eneko Stefanus obek nimiri, “Seklebaik,” aro alnibaekti, Yesusag sikne aro winil dalamek nimi tanekoag malia maikno ulamsiek. Malia ulamsiekpa, Yesusag seneragtop nimi as Yerusalem laplobi agha mog so'o Yudeaap Samariaap tala-tala nimi wamekag piekti, a'ero-a'ero wamek. Yesusti wepto pogsiog nang aobare abenekoog as Yerusalem wamek.<span id="bookmarks1-2"></span> <a id="v3"></a><span class="v">3</span><span class="vsp">&nbsp;</span>Yerusalem wamekpa Saulusti, “Yesusag sikne aro winil dalamang nimi opsinun,” aro ae taneko toman sen-sena elamsiog. Ae taneko toman sen-sena elamsiogti, nengaboap kelaboap aeag agha kiliro-kiliro kop aeag tolongolamsiog.<span id="bookmarks3"></span></div>

<div class="s"><div id="s2">Yesus yubu walinge mog so'o Samaria nimi ambatsieka</div></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Yesusag sikne aro seneragtop nimi kop aeag tolongolamsiekpa, “Nu Yesusag seneragtop nimi opsiikag,” aro as Yerusalema lambaekti, piekag anekoa nimi tala-tala nimiag yubu walinge Yesus sembe ambarelamsiek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ambarelamsiekti, Yerusalema lambaekne nhon Filipus poneko babe mog so'o Samaria as nubunge nhon wamogne nenekoag piog. Nubu as anekoag piogti, Allahri wepto poghol aogne Kristus sembe mog so'o Samaria nimiag ambarelamsiog.<span id="bookmarks5"></span> <a id="v6"></a><span class="v">6-7</span><span class="vsp">&nbsp;</span>Yubu ambarelamsiogti, Filipusti nimi whingag ulamog nena, “Allah mikibari uanepne el pere agha ulamla,” senenne kekneba ulamog. Phia yonge nimi kulomag ulamsiogne yag lanalamsiogpa, haum alamekti lanalamek. Nimi yan malinge babe, nimi lebe arop kom nimi babe Filipusti wali nenelamsiog. Undo unulamogne kembi agha Samaria nimiri sol wali, wali uro ma'ap tangto ambarelamsiogne ka'elamek.<span id="bookmarks6-7"></span> <a id="v8"></a><span class="v">8</span><span class="vsp">&nbsp;</span>Ane sembe as eneko wamek nimi wana awi maikno ulamsiog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>As eneko nimi nhon sina Simon mema mili lero phalamogne wamog. Samenag agha as enekoag mema phalamogne wamogpa, nimi sisa ni as enekoag wamek nimiri, “Yaghe, mane agha ual,” senelamek. Undo senelamekpa, Simon ponekori, “Na maneagne pone nubunge wamna,” aro ambarelamsiogti, mema mili lero phalamog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Mema phalamogha sembe Samaria nimi ologne nubunge ni tanekori seneraglamek nena, “Allah Eldamne mikipne Simon pone kulomag paiamlaba, Simon pone, ‘Mikip Sirikne’,” aro si lelamek.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Simondi samenag agha hengkun taibuka taubuka ulamogha mema ulamogne kembiag agha Samaria nimi niri, “Yaghe, mane agha ulamla,” senelamek. “Mane agha ulamla,” senena ulamogne sembe eldi yubu ka'elamekti, sindi babe ulamek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Simondi yubu ka'elamek aghana, Filipus mog so'o Samaria yaogti, yubu walinge Allahri mog so'oag nimi saelba uhiroba sembe ambarelamsiogti, “Allahri nimi nhon si Yesus wepto, ‘Mog so'oag nimi taulbahimendi saelbamsululam,’ aro poghol aogne Kristus wamla,” aro Filipusti ambarelamsiog. Ambarelamsiogpa mog so'o Samaria wamek nimi tanekori Filipusti ambarelamsiog yubu ka'elamekti, sikne aro seneraglamek. Nengabo kelabo Samaria wamek nimi sikne aro seneraglamekti, “Filipusti ambarelamsilne saelbaukap,” aro elag yalamekpa, maghag pelengelamsiog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Simon poneko babe sikne aro seneraglamogpa, Filipusti maghag pelengkaog. Simon babe sop-sop Filipus nelepto elap nhon pang-yang ulamdek. Pang-yang ulamdekpa, Filipusti ulamogne, “Allah mikibari uanepne el pere agha ulamla” senenne kekneba mikip uro ulamogpa Simondi, “Yaghe, mane agha ulamla,” alamog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Yesusti wepto pogsiog nang as Yerusalem wameka ka'elamekpa, “Mog so'o Samaria wamang nimiri Allah yubu ka'elamangdi, sikne aro seneraglamang,” ana ka'ebaekti, Petrusap, Yohanesap wepto sinag pogsiek.<span id="bookmarks14"></span> <a id="v15"></a><span class="v">15-17</span><span class="vsp">&nbsp;</span>Petrusap Yohanesap anam yan komag, sin Samaria nimina, nu Saelba Uhiropne Yesus siag kekhaekto nenel dalamekne sembe maghag pelengkipsiog. Maghag pelengkipsiog aghana, Allah Eldamne Yame Walinge Samaria nimi nhonag babe pelengel aog kom. Ane sembe Petrusap Yohanesap pogsiekpa, Samaria pirekti, Samaria nimiag sae palilamsirek. Sae palilamsirekti, Allahag molbarelamsirekti, “Andamne Yame Walinge sin Samaria nimi taneag tatsululam,” aro molona molbatsirek.</div>
<div class="p">Wene aro molbarekpa, Allahri Eldamne Yame Walinge sin nongag palilamsiog.<span id="bookmarks15-17"></span> <a id="v18"></a><span class="v">18-19</span><span class="vsp">&nbsp;</span>Yesusti wepto pogsiog nangdi nimi nongag sae pipsirekpa, Allahri Eldamne Yame Walinge sin nongag palilamsiogpa, Simon ponekori kembahiog. Kembahiogti Yesusti wepto pogsiog nangag kamna kaptoba payaogti, Simon ponekori yubu lelamogti, “A'undi nimi nongag sae palilamsiromba, Allahri Eldamne Yame Walinge nimi tane nongag palilamsil. A'undi ulamdomne saog uro nari babe uanun. Kamna ane tatsineba, mikipne ane tatnurumunba, nimi nongag nari sae palilamsineba, Allahri Eldamne Yame Walinge nimi nongag palilamsilul,” seog.<span id="bookmarks18-19"></span></div><span id="bookmarks18-19"></span><a id="v20"></a>
<div class="p"><span class="v">20</span><span class="vsp">&nbsp;</span>Wene seogpa Petrusti, “Allahri, ‘Mo tatsinun,’ senelamlange nene andina, ‘Kamna kaptoba agha tomnep,’ senelamlam te? Senelamlamne ane sembe anap anenge kamna kaptoba eneap tebalulam!<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Andi wanaag Allahri seneragna sunsunum uro seneraglamlam kom. Ane sembe nuri sae nimi nongag palilamsiapne, olog babe tam andinge tanep kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Andi wanaag malia seneragto ulamlamne lipsimendi, nu Saelba Uhiropneag molona mololamlulam. Elag mololapmenba, eldi malia andi wanaag seneraglamlamne neneko tam wailag nembalul to, kom to. Ane sembe, elag mololamlulam.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Andi wanaag seneraglamlamne sembe na el tan. Andi wanaag yonge meso pungulamlaba, andi mali-malia ulamlamneri wana sao kauplangkelba ulamlam,” seog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene seogpa, Simondi sin phendeag yubu lelamogti, “A'undi leptomne nanag taleagti, a'undi na sembe yepto Saelba Uhiropne ponekoag molbatnururom,” seog.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Seogpa wameka, Petrusap Yohanesapti, “Allahri nimi el uro ua unne kekneba Yesus sembe maikno ulamogpa ibubu,” aro sikne lag nenero nu Saelba Uhiropne yubu ambarelamsirekti, as Yerusalem samoro yalamdek. Yalamdekti mog so'o Samaria as maikno wa'iro yubu walinge Yesus sembe ambare-ambare Yerusalem yarek.<span id="bookmarks25"></span></div>

<div class="s"><div id="s3">Filipusti Yesus sembe tibin nenero Etiopiange nimi nubunge nhon ambarogha</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Petrusap Yohanesap as Yerusalem yarekti wamdekpa, sikinkae Filipus Samaria mog so'oag wamog. Wamogpa nu Saelba Uhiropneri arukna imagne malaikat nhon poghol aogne Filipus Samaria mog so'oag wamoghag piog. Piogti Filipusag yubu lelamogti, “Sekmendi Yerusalem simbik pimendi, ina as Yerusalema as Gaza kuluptop ina waghag pululam. As Yerusalem anabi as Gaza anabiag ina pai aldesag wamlange nene toman pululam,” seog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene seogpa, Filipus sekom agha piog. Piogti tilamogpa, Etiopiange nhon nimi nubunge yalamog. Mog so'o Etiopia nimi yubu sia lerop kel si Kandake arukna wamogti, Kandake kel eneringe saeagha paiamogne yalamog. El poneko as Yerusalem Allah omekel piogti, samoro yalamog.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Samoro yalamogti, kereta alibag pukamogpa, pham kudari kiliro payalamog. Kereta alibag pukamogti, mome Yesaya Allahri yubu silimu tiptopneri mome tobogne Etiopiangeri eldi saeag saelbamogti, keme-keme yalamog.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Keme-keme yalamogpa, Allah Yame Walinge nenekori Filipusag, “Elem-elem pimendi, pham kudari kereta kiliro payalamla peramag ane pululam,” seog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene seogpa, Filipus elem-elem kereta yalamogha peramag piogti, ka'elamogpa Allahri yubu silimu tiptopne Yesayari mome toro pibogne Etiopiangeri kemero lelamogha Filipusti ka'ebaog. Ka'ebaogti, “Nani, yubu leple yalamlam yubu ene wanaag olog el talam te?” aro haibaog.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Haibaogpa nimi nubunge ponekori, “Nimi amoro el nenehin nang orog wamnaba, welaro el tanep?” seog.</div>
<div class="p">Wene seogti Filipusag, “Walel amenba, nhon pinunam,” aro molbaogpa, Filipus poneko kereta alibag waelbaogti, Etiopiange peramag pulingkiog. <span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Yesayari mome toro pibogne leple yalamogne lilimna ane.</div>
<div class="q top-spacing">“ ‘Pham domba obukap,’ aro pabirop saog uro el babe pabiek.</div>
<div class="q">Nimiri pham domba hong kareplamangba, pham domba yubu lemna koma ua urop saog uro, el babe yubu koma wamogpa obek.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>El nimiri ali nenero yubu loloro lelamekpa, tam elag taog.</div>
<div class="q">Elag tam pibekne wali uro kemban koma el ya'ag obekpa tebaog. Tebaogne sembe,</div>
<div class="q">nimi nhondi babe, ‘Eldi mabo tane wamang,’ aro lemnep kom,”</div>
<div class="p">aro mome toroba leple yalamog.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Etiopiange ponekori Filipusag hailamogti, “Nari anag hailangkenne, Allahri yubu silimu tiplamogne poneri etne sembe mome toro paliro lebog? Eldamne sembe to, nimi orange sembe to?” seog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene aro haibaogpa, Filipusti leple yalamog yubu nenekona, Yesayari mome toro pibog yubu anekoag alnibaogti, yubu walinge Yesus sembe tibin nenero ambare-ambare palamog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Wene aro ambare-ambare palamogpa, inaag mag sin wamoghag pirekti, nimi nubunge Etiopiange ponekori Filipusag, “Tiboghae. Mag wamla ane. Nhondi nu iriksiropne orog tanena, andi na maghag pelengkanululam te?” aro haibaog.</div>
<div class="p">[<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Wene seogpa Filipusti, “Andi Yesusag sikne aro wanaag to'opto seneraglamlam tanena, maghag pelengkaghenun,” seog.</div>
<div class="p">Wene seogpa, Etiopiange ponekori, “Seneraglamnange, ‘Allahri Elme Yesus wepto poghogpa, Kristus poneko sik uro wamla,’ aro seneraglamna,” seog.]<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Etiopiange poneko eldi arukna kereta pham kudari kiliro payalamogne ponekoag, “Pabitlulam,” seogpa pabog. Pabogpa, “An ane wamlulam,” seogti sin maghag yingkirekti, Filipusti Etiopiange poneko maghag pelengkibog.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Maghag pelengkibogpa, walel alamoghag agha nu Saelba Uhiropne Yame Walingeri lo'om aro Filipus poa piogpa, Etiopiange ponekori Filipus ibog kom. Ibog komdi, Etiopiange poneko awi sene-sene elengeag sip palamog.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Palamog aghana, Filipus as Asdod yaog. As enekoag agha, “Yubu walinge Yesus sembe ambarelamsinun,” aro as Kaisarea anabi Asdod anabiag as ni wamekne yubu walinge ambare-ambare palamsiogti, Kaisarea piog.<span id="bookmarks40"></span></div>
</div>
</body>
</html>
