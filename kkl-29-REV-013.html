<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='kkl-29-REV-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Lebe aroba yonge mag laut longorop maghag agha lag taoa</div></div><a id="v1"></a>
<div class="m">
<div class="c-drop">13</div> <span class="v">1</span><span class="vsp">&nbsp;</span>Paghae sel-sel eneko mag laut longoropne abolag sekamoa kemelamnoag agha, mag nubu uro longorop mag lomag agha lebe aroba yonge lanalamoba imno. Eldi pinu yagne sa'obare wamoba, tanekoagna, yubu sia lerop nimiri usoghag kwiria elektoba sa'obare elekamori, pinu nhonag nhon, nhonag nhon elekamo. Eldi usogna saekpare wamoa imno. Eldi usog saekpare tanekoagna, si engeroba Allah san tiliptop si engeropne eldi usog saekpare ni abenekoag mome toro paliroba imno.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nari lebe aroba imnoa anekona, eldi nong pai kam elem uro mererop kam pai kam tutul wamloa saogne imno. Eldi yanna, pai kam beruang nubu kam agha norop kamdi yan saog wamoa imno. Eldi uram imno ana, kam yonge pai kam singa mikipne si ka'en saog wamoa imno. Elag mikipne taongena, paghae sel-sel anekori el saeag mikipne wamonge lebe aroba nenekoag piboba, paghae sel-sel sae taloa saog el yubu sia leropne mikipne tao. Yubu sia lero wamoba, paghae sel-sel aneko eldamneri ni mog so'o saelba uhiro yubu sia lelamloa saog, lebe aroba nenekori saelbamsio.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Lebe aroba el usog saekpare wamonge abeneko agha usog nhonag imnongena, usog neneko nimiri oboba, ya'ag tebanep aghana, meneng aneko kut tangkamoa, wali taloa saog meneng el usog nhonag imno. Meneng wamonge wali taoba, mog so'oag nimi ni wamloa anekori lo'om seongdi, lebe aroba nenekoag neleplamong.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Paghae sel-sel anekori eldi saelba unne mikipne lebe aroba anekoag taroa sembe, mog so'oag nimiri paghae sel-sel aneko omekto phalamonga imno. Sindi omekto phalamongdi yubu lelamong nena, “Lebe aroba nene wamla saognena, nhon wamla kom! Elag babe tanna mal taro luknubanep kom,” aro wene alamonga ipsino.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Lebe aroba aneko yubu lemnep taori, eldamne sembe miptangtop yubu lelamori, Allah san tiliplamo. Lebe aroba anekoag mikipne tao andarina, hengkun wilindiap wal no'opbareap lebe aroba tanekori paghae sel-sel sae mikipne taori, mog so'o saelbamsio.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Lebe aroba aneko yubu lemnep taori alnibaori, Allah Eldamneap, el si engerobaap san tilipna imbao. Allah imag ua urobag babe, Elap nhon imag ua ulamangne babe san tiliplamsio.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Mikipne lebe aroba nenekoag taori, “Allah Eldamneri weptop mabo wea naglamsineri, oro luknulamsunun,” aro ulamori, Allah Elmabo luknulamsio. Luknulamsiori, mikipne el saeag wamongena, nimi sisa ni nimiap, yubu a'ero-a'ero lerop nimiap, mog so'o tala-tala urop nimiap, nimi winip tangto mo sektoba negara ni nimiap sembe yubu sia lelamori saelbamsio.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Lebe aroba anekoag nimi ni mog so'oag urop nimiri omekto phalamukang. Sindi elag phalamik nimi ni anekona, Imagne ponekori sin sembe, “Ya'ag kamag wamukang,” aro nimi si topsin kom ane sembe, sindi lebe aroba nenekoag omekto phalamukang. Imagneri nimi kamag wamnep nimi sembe, “Ya'ag kamag wamukang,” aro nimi si toro mome nhonag mome toro pipsiog. Kamag wamnep nimi si tohirop mome nenekona, imap so'oap sumbaog sum agha, Imagneri karepto pibogti, “Amik Pham Domba Me poneko nimiri obikpa, nimiri malia ulamangne sembe tebalul. Tebalul aghana, nimi aneap, nimi aneapti, amik Pham Domba Me ponekoag wana palilamikti, ya'ag kamag wamukang,” aro el wamog. El wamogti, karepto pibogpa, nimi taneko si mome Pham Domba Meringe neneag mome top taog. Ane sembe, sindi lebe aroba yonge nenekoag phalamukang kom.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Aori ka'ebalomne nimi niri seneragto saelbamlulom.<span id="bookmarks9"></span></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Nuni Allahri, “Nimi nene nimiri sae kaupto pabukang,” aro karepto pipso tanena,</div>
<div class="q2">nimi eneko sae kaupto pabukang.</div>
<div class="q">“Nimi nene mal tarop karog agha nimiri ya'ag obukang,” aro karepto pipso tanena,</div>
<div class="q2">nimi eneko mal tarop karog agha tebalul.</div>
<div class="p">Ane sembe, Allah Eldamneri weptop mabo seklenne wamleba, wana mamleba seklena babe seklelapmundi, khapto wamlulom.<span id="bookmarks10"></span></div>

<div class="s"><div id="s2">Lebe aroba so'oag agha la'iniroba lag taoa</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nari kemelamnoag lebe aroba yogne mog so'o lomag agha la'inilamoa imno. Eldi pinu yagne phende wamoana pham domba pinu saog wamoa imno aghana, eldi yubuna paghae sel-seldi yubu saog lelamoa ka'ebano.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Lebe aroba samen mag longorop maghag agha lanaropne nenekori el mikipne neneko lebe aroba amik so'oag agha lanaropne nenekoag piboba, mikipne neneag agha yubu tipto ambarelamsiori, “Lebe aroba samne si nubu talul,” aro amikne nenekori yepto ulamo. Lebe aroba samne samenag nimiri oboba, tebanep aghana, wali taoba lebe aroba samne nenekona, amikne nenekori yepto ulamo. Lebe aroba amikne nenekori, “Nimi ni mog so'oag wamang nimiri el omeklamukang,” aro mikip uro aruklamsiori, lebe aroba samen maghag agha lanaropne yepto ulamo.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Lebe aroba amik so'oag agha lanaropne nenekori ulamonge, “Yaghe, mane agha ulamla,” senen kekneba nubunge maikno ulamo. Nimi ni whingag agha ulamongena, imag agha auk mog so'oag pelengelalamonge babe ulamo.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Lebe aroba samen maghag agha lanaropne nenekori lebe aroba amikne nenekoag mikipne piboba, “Lebe aroba samne si nubu talul,” aro lebe aroba amikne nenekori, “Yaghe mane agha ulamla,” senen kekneba ulamo. Ane sembe, lebe aroba amikneri kekneba ulamonge neneag agha mog so'oag nimiri orolenange sik senelamong. Lebe aroba amikne nenekori mog so'oag nimi aruklamsiori, “El samenag nimiri mal tarop karogti oboba, tebanep aghana wali taonge neneko sembe, ‘Kibukap,’ aro el yame sunumna sunuro sekitlulom,” aro arukahio.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Aruklamsioba sunulamongba, lebe aroba amik so'oag agha lanaropne nenekoag mikipne tao andarina, eldi lebe aroba samne yame sunumna sumbaongne nenekoag hain epna tarelamsioba, lebe alamongdi, yubu lelamong. Yubu lelamongba, nimi etneri yame sunumna nenekoag pharo omeklamsiong kom tanena, yame sunumna nenekori yubu leropne sunsunum uro nimi eneko ya'ag olamsiong.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimi ni nubungeap, ologneap, tup nimiap, saeagha orog nimiap, nimi arukna urop nimiap, mo sektop nimiap, “Yeng to, karong to,” senen nimi niag, lebe aroba amik so'oag agha lanaropne nenekori aruklamsiori, “A'undi sirik saeag to, haioghag to kekneba nhon pipsiikpa, wamlul,” aro arukahio.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kekneba saeag to, haioghag to, palilamsiongne anena, nimi nhondi nongag lebe aroba si engeroba mome torop kekneba palilamsiongba, nimi nenne nongag lebe aroba si lunuro a'ilina mome torop kekneba palilamsiong. Nimi etne el nongag kekneba nene orog pagha tanena, nimi enekori “Tomnun,” sembaho aghana, kamna kapto tomnep kom. Apna, nimi enekori, “Pimneba, ora nimiri kamna kapto tobukang,” sembaho aghana, eldi nongag kekneba nene orog pagha tanena, eldi saeag agha babe ora nimiri kamna kapto tomnep kom.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wana hekahinep yubu ane ambatnuahin! Lebe aroba si engeroba lumbanep a'ilina nenena nimiri a'iliroba wamla. Ane sembe, nimi etneri el wali uro seneragnep tanena, lebe aroba si engeroba lunuro a'ilina nenena seneraglamleri, el tanep. Lebe aroba si engeroba lumbanep a'ilina anekona, teng tom tarabare eptopne sa'o tarabare (666) wamla.<span id="bookmarks18"></span></div>
</div>
</body>
</html>
