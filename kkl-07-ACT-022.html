<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='kkl-07-ACT-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yahudi nimiag Paulusti yubu lebogha</div></div><a id="v1"></a>
<div class="m">
<div class="c-drop">22</div> <span class="v">1</span><span class="vsp">&nbsp;</span>Paulusti yubu lelamogti, “Yahudi nimi nangkabo, nani yabo, a'undi lolomnange nanag lolbitneomba, nari tibin nenero pelep tangtop yubu ambatsinunne ka'eamlulom,” seog.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Undo wene seogpa, nimi maikno tanekori, “Nimi poneri Ibrani yubuag ambarelamsil,” aro ka'ebaekti, yubu koma wamek. Yubu koma wamekpa Paulusti nen yubu lelamogti,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Nangkabo, a'un Yahudi nimi wamlomne saog uro na babe Yahudinge wamna. Na mangkaneekag as Tarsus Kilikia so'oag wamlange nenekoag agha mangkaneekpa, as Yerusalem ane yahiri, nubu tahi. Allahri aruksirop yubu Musari mome toro pibog yubu elne Gamaliel ponekori Musa yubu kop-kop tagto amoro ambarelamneogpa, wali uro el tahi. El tahiri, a'un wamlom nimi taneri, ‘Allah sembe yeng uro awe tolamnun,’ aro sol wali uro ulamlom saog uro, nari babe yeng uro Allah sembe ta'ap sen koma sol wali uro ulamsi.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Allah sembe sol wali uro ulamsinge toman agha Yesusti pa'abaog Ina nelepto palamang nimi sarekerepto ya'ag olamsisi. Nenne ya'ag olamsisiri, nenne salero nengaboap kelaboap kop aeag tolongolamsisi.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Undo ulamsinge nene memne Allah sembe palirop nang sikini nubunge babe, Yahudi nimi wenehirop nang nubunang babe, sindi nari ulamsinge el wamangdi, ‘Sikne lepla,’ aro lag nenero ambatsinep. Sindi mikipne nanag paibatto mome tatneek. Mome tatneek nena, ‘Yesus yubu ka'erop nimi ebahimendi, haing sae kaupto saelbahilulam. Saelbahimendi as Yerusalem samoro payahimenba opsukap,’ aro mome nanag paibatto tatneek. Mome ane poro, ‘Yesus yubu ka'erop nimi saelbahinun,’ aro sikinkabo Yahudi nimi as Damsyik wamek nimiag mome aneko tarel palamsiba,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>as Damsyik peramag palamsiag agha heng ik mol-mol alamog abene libango aropne nubunge haing omomne imag agha nanag tingil omneog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tingil omneogpa, na so'oag malingkihiri ka'elamsiba, yubu nhon lelamogti, ‘Saulus! Saulus! Sa'a sembe na, “Seklebale,” aro ulamnelam?’ seog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene seogpa, nari hailamsiri, ‘Nai, anna etneri lelamlam,’ sehiba eldina, ‘Na Yesus Nazaretne andi, “Seklebale,” aro ulamnelamne ponekori lelamna,’ seog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Heng yame saogne nanag tingkaneogne nimi nanap palamubu nimiri babe ibekti, aoag agha yubu lilim ka'ebaek aghana, yubu nanag lelamogne sindi ka'ebaek kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Eldi yubu ka'ebaek kom aghana, nari lelamsiri, ‘Na Saelba Ulamnelamne, sa'a agha nari uanun?’ sehiba eldina, ‘Sekmendi Damsyik pululam. Damsyik pimenba, Allahri an sembe, “Ulamlulam,” aro aruklangkelne ni ambatkelul,’ seog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Wene seog aghana, na haing omomne imang warero libango aropne nenekori haing ubaneogpa, pinep komdi nangkabo nhon palamubu nangdi sae salero Damsyik poa pineek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Poa pineekpa, as Damsyik aneko nimi nhon sina Ananias wamog. Ananias ponekona, Musari aruksirop yubu wali uro saelba ulamogpa, Yahudi nimi as Damsyik anekoa wamek nimi niri el sembe wali aro lelamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>El poneko na peramag yaogti, yubu lelamogti, ‘Saulus, nangkae. Haing kwelekae,’ seog abeneko pere na haing kwelekahiri, nari elag kembahi.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Elag kembahiba, nanag eldi yubu lelamogti, ‘Allah nunisag yabo paia uhiropne ponekori weplangkeldi, “Allah Eldamne seneropne walinge el taleri, Nimi Sikne poneko ipleri, eldi yubu pamag agha lanaropne ka'ebalul,” aro wepkel,’ aro Ananiasti ambatneog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene aro ambatneogti, nen yubu lelamogti, ‘Wene el sembe sikne lag nenero ambarelamsimendi, an haingdi iplamne, aori ka'ebalamne andi nimi ni ambarelamsululam.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sa'a sembe wene nang-nangalamlam? Sekmendi Yesusag si lero yoplapmendi, “Malia uanonge tam orog nembanululam,” aro molbamenba, maghag pelengkaghukang,’ aro Ananiasti ambatneog,” seog.<span id="bookmarks16"></span></div>

<div class="s"><div id="s2">Nu Saelba Uhiropneri Paulusag, “Yahudi sisa kom nimiag ambarel phululam,” aro ambarogha</div></div><span id="bookmarks16"></span><a id="v17"></a>
<div class="p"><span class="v">17-18</span><span class="vsp">&nbsp;</span>Paulusti nen tipto ambarelamsiogti, “Na samoro Yerusalem yahiri, Allahri Mem Aeag wamsiri, Allahag molona mololamsi. Allahag molona mololamsiri, haing uamna kwelekamna senenag agha nu Saelba Uhiropne poneko ipsi. Ipsiri tilamsiag agha eldi nanag yubu lelamogti, ‘Na sembe sikne lag nenero ambarelamsilam yubu ka'ebaukang komba, Yerusalem anea elem-elem lambalulam,’ seog.<span id="bookmarks17-18"></span> <a id="v19"></a><span class="v">19</span><span class="vsp">&nbsp;</span>‘Lambalulam,’ seogpa nari samoro yubu lelamsiri, ‘Nu Saelba Ulamsilamne, sin el wamangne, nari Allah yubu lero winirop ae nhonag wa'ang, nhonag wa'ang ulamsiri, anag sikne aro wana palirop nimi salero kop aeag tolongolamsisiri, olamsisinge sin el wamang.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Apna Stefanus poneko ya'ag olamek sum eneko, eneng lanaro tebaogha peramag aneko na babe kemero sekamsi. Stefanus poneko an sembe sikne lag nenero ambarelamsiogne wamog aghana, “Wali ya'ag olamang,” aro saekag sembahi. Stefanus olamek nimi tanekori sindi enektop ag na peramag pibekpa, nari yae paiamsisi,’ aro Yesusag ambatsi.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro ambatsiba, nu Saelba Uhiropne ponekori nanag lelamogti, ‘As anea lambamendi pululam. Amik nari an mog so'o weag wamang nimi Yahudi sisa kom nimiag poglangkenun,’ seog,” aro Paulusti ambatsiog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Nimi Paulusti yubu ambarelamsiogne wali ka'elamek aghana, wene aro, “ ‘Yahudi sisa kom nimiag poglangkenun,’ seog,” aro Paulusti ambarelamsiog abeneko, Yahudi nimiri ka'ebaekti, wana yo senelamekti, “Nimi ene ya'ag oplulom! El nen kamag wamnep kom,” alamek.<span id="bookmarks22"></span></div>

<div class="s"><div id="s3">Yin salerop nimiri “Paulus taeplam-taeplam lobukap,” aro ulameka</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene alamekti, Yahudi nimiri sindinge nongag siriro pelengerop ag kwiripto tobogahiekti, hao lopto alikinag towalengelamek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Undo unulamekpa, yin saleropne sikindo ponekori, “Nimi maikno taneko yubu sa'a sembe haum alamang aro el tanun,” sembaog. “El tanun,” sembaogti ilipsaboag aruklamsiogti, “Paulus aeag pabumundi, taeplam-taeplam lopmundi, wana aluktop yubu ambatsilne sembe haim-haim aro el talulom,” aro ilipsabo ambatsiog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yin salerop nang tanekori Paulus pabiekti, “Taeplam-taeplam lobukap,” aro yan sae kiliro haing kauplamek abeneko Paulusti, yin salerop nang sikindo nhon Paulus peramag sekamogne ponekoag hailamogti, “A'undi tam wali uro kembitna koma nimi Roma nimi opsinep te?” aro haibaog. <span id="bookmarks25"></span> <a id="v26"></a><span class="v">26</span><span class="vsp">&nbsp;</span>Wene aro haibaogpa, yin salerop nang sikindo poneko Paulusti lebogne neneko ka'ebaogti, eldo yin saleropne ponekoag piogti, “Paulusti wene sel,” aro ambarelamogti, “Paulus pone babe Roma nimi wamlaba, sa'a agha elag ualulam?” aro haibaog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro haibaogpa, yin saleropne sikindo poneko Paulusag piogti, “An sik Roma nimi wamlam te?” seogpa Paulusti, “Yo, ot andi leplam ane,” seog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene seogpa, yin saleropne sikindo ponekori, “Na babe, ‘Romange tanun,’ aro kamna alikinag Roma nimi sikini yabo tatsisi,” seog.</div>
<div class="p">Wene seogpa Paulusti, “Na kamna tatsisi kom. Nani Romangeri mangkaneogpa, Romange wamna,” seog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene seogpa, yin salerop nangdi, “Haim-haim aro taeplam-taeplam lobukap,” aro el haing kaubek nang tanekori ka'ebaekti, “Obukap kom,” aro log lelem elem-elem piek. Sin log lelem elemag piekpa, yin salerop nang sikindo ponekori babe, “Romange agha mane agha, ‘Besi agha sorop haing agha kauplulom,’ sen,” aro log sembaog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Yin salerop nang sikindo ponekori, “ ‘Yahudi nimiri Paulusag ulamangne nene sa'a sembe ulamang?’ aro sik wali uro el tahane,” senelamog.</div>
<div class="p">Wene senelamogti, mabogha kwelekaogne memnang Allah sembe palirop nang sikini yaboap, Yahudi nimi sembe tam lelekto kemero kareptop nang Mahkamah Agama nangap yopsiog. Yopsiogti poloro wimbahiogpa, Paulus haing sae lopto enero poa sin wamekag payaek.<span id="bookmarks30"></span></div>
</div>
</body>
</html>
