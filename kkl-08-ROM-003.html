<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Roma 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:22 </span><span class=\"ft\">Ayat eneag Paulusti Yunani yubuag ik phende wana paliropne sembe mome toro pibog. Indonesia yubuag tipto mome toro pibek nimiri ni phende abeneko nhonog nembi agha Yesusag wana paliropne sembe mome toro pibek. Aghana Paulusti Yunani yubuag, “Yesus Kristusti wana paliropne pere agha,” aro mome toro pibogne nuri yubuag lag nenero mome toro pibap.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-08-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-07-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-08-ROM-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Roma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='kkl-08-ROM-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-09-1CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Yahudi nimiap, Yahudi kom nimiap Allah whingag nika-nika urop ane sembe, Yahudi nimiri nanag hailamneikti, “Nu Yahudi nimi sembe paliag nembahinepne babe orog selam te? Kon kareptopne ulamapneri babe nimi yepsinep kom selam te?” aro haibanukang.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wene aro haibanep aghana undo sembaheng kom! Walinge nhon sao nhon sao Yahudi nimiag maikno wamla. Nhon samenag nena, Allahri yubu lelamogne sin Yahudi nimi ambarelamsiogti, “Yae paiamlulom,” aro saeag pibog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Allahri yubu ambarelamsiogti, saeag pibog aghana, Yahudi nimi nenneri sik semban koma wali uro saelbaek kom. Sik semban koma uaek tanena Allahri, “Uanun,” aro salag pibogne aneko kom nembalul te?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Undo seneragseng kom! Ualulne og. Nimi ni babe orolenange lemnep aghana, ot Allahri orolenange lemnep kom. Elmo sikne aghabog lemnepne wamla. Tam nene sembe sepna siptop nimi nhondi Allah omekto mome toro palilamogti,</div>
<div class="q top-spacing">“Andi yubu leropne lambaleba, nimi ni sikne aro el taukang.</div>
<div class="q2">Andi tam kareplapmenneag agha paliagne nenep talulam,”</div>
<div class="p">aro mome toro pibog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Mog so'oag nimiri sengkwanektop senenneag agha sunumna nhon tomnun. Nimiri yubu lemnep nena, “Nu mog so'oag nimiri sop-sop porog uro lero urop komne ulamap. Porog urop komne ulamapne pere agha ot Allahri porog uro lero uropne lag talamla. Allahri porog uro lero uropne lag nenelamap tanena, sa'a ta'ip agha Allahri nunag wana yo pipsinep? Undo nunag wana yo pipsile tanena, sik komneag agha nunag wana yo pipsinep te?” aro nimiri sengkwanektop senenneag agha yubu lemnep.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Undo seneragseng kom. Undo seneragna pagha tanena, Allahri mog so'oag nimiri uropne sembe porog uro tam karebatsinep kom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Wana sengkwanektop nimi anekori yubu lemnep nena, “Nari orolenange lemnange pere agha nimiri el wamukang nena, Allah elmori yubu sikne agha lelamla,” aro yubu lemnep. Wana sengkwanektop nimiri seneragnep nena, “Nari orolenange lemnange sembe nimiri Allah kibukangne nubu tangto kibukang. Allah kibukang ane sembe, Allahri nari tam karebi agha ‘Mali ualam,’ aro ikinne nanag pimnep te?” aro haibanep.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Na Paulusti undo lelamna kom aghana, ora nimiri nu sembe san tilipto, “Undo lelamang,” aro lolon yubu lololamsiang. Nimi etneri, “ ‘Walinge lag talul,’ aro malinge uanun,” aro yubu ambatsile tanena, Allahri nimi enekoag tam karebaleri, sunsunum uro ikinne piplul.<span id="bookmarks8"></span></div>

<div class="s"><div id="s1">“Mog so'oag nimi ni malia urop nimi wamap,” aro ambatsiogha</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene aro lemna pagha tanena sa'a sukap? Nimi sisa nhon paliag wamlaba, sisa nhon umag wamla te? Kom! Lemnange kaupto lemnuan. Nimi niri malia ulamap. Yahudi nimi babe, Yahudi kom nimi babe, wana malinge seneragnari nu nimi ni wana kauplamsildi saelbamsil.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tam nene sembe mome toro palilamekti,</div>
<div class="q top-spacing">“Nimi nhon babe wana porog uropne nhon wamla kom.<span id="bookmarks10"></span></div><span id="bookmarks10"></span><a id="v11"></a>
<div class="q2-vv"><span class="v">11</span><span class="vsp">&nbsp;</span>Nimiri tam wali uro seneragnari el tangtopne orog.</div>
<div class="q2">‘Allahap nanap sae tiptangto wamseneme,’ aro el torop nimi babe orog.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Nimi niri wail ibarelamongdi, sindam nimi wana loba nenel dalamongdi,</div>
<div class="q2">nimi nhon babe wana walingeag agha uropne orog.”<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>“Sindi homamangagna, nimi teptoba so'o lomag siktoba saog wamla.</div>
<div class="q2">Sindi silimuag agha ot orolena yubu lelamang.”</div>
<div class="q">“Sindi pamna, paghaeri nimi opsineba saog wamla.”<span id="bookmarks13"></span></div><span id="bookmarks13"></span><a id="v14"></a>
<div class="q2-vv"><span class="v">14</span><span class="vsp">&nbsp;</span>“Sindi silomag nimi yo'orop yubuap warop yubuap teknel dalamla.”<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>“Sin nimi tanekori, ‘Nimi opsibeba, eneng lambalul,’ aro men phea palamang.<span id="bookmarks15"></span></div><span id="bookmarks15"></span><a id="v16"></a>
<div class="q2-vv"><span class="v">16</span><span class="vsp">&nbsp;</span>Tala-tala palamangag loba nenero poa palamangba, nimi seklelamang.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Nimi taneko nimiap ma'ap tangto uropne sembe sin ekon.”<span id="bookmarks17"></span></div><span id="bookmarks17"></span><a id="v18"></a>
<div class="q2-vv"><span class="v">18</span><span class="vsp">&nbsp;</span>“Nuni Allah kipto, ‘El mo nubunge,’ senelamseng aghana, log komdi, kiplamang kom,”</div>
<div class="p">aro mome toro pibek.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Yubu nenena, aruksirop yubu saelba ul pirop nimi Yahudi nimi sembe mome toro pibek. Ane sembe nimi nhondi babe, “Na malinge urop komne,” senep kom. Malia uropne nene kolop tanep komdi, mog so'oag nimi niri ulamapne sembe Allahri tam kemero karebalul.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Tam karebalul aghana, aruksirop yubu eneri nimi nhon babe wana porogne nembahinep kom. Aruksirop yubu ene pere agha nu mog so'oag nimiri, “Mali-malia ulamap,” aro el talamap. Ane sembe, mog so'oag nimi nhon babe, “Aruksirop yubu ni wali uro saelba ul piropti, wana porogne nenep tangtopne wamla,” aro Allah whingag senep kom.<span id="bookmarks20"></span></div>

<div class="s"><div id="s2">“Nimiri Yesusag wana paliropne pere agha wana porogne tanep,” aro ambatsiogha</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Musari samenag agha aruksirop yubu pere agha Allahri wana porogne ambarelamsiogpa, Allahri yubu silimu tiptop nimiri babe sikne lag nenero ambarelamsiek. Aghana wene Allahri wana porogne lag nembatsionge aruksirop yubu pere agha lag nembatsio kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yesus Kristusti Allahag wana pairo ulamogne pere agha Allahri wana porogne lag tao.<span class="footnote selectable" id="F-0"><sup>a</sup></span> Nimi etneri Yesusag wana palilamla tanena, Allahri nimi sisa kembahin koma nimi eneko sembe, “El wana porog nimi,” senelamsil.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nimi sisa kembahin kom nena, mog so'oag nimi sumbahiogne Allah ponekoag imang wareroba wamlaba, nunag babe leknebahiso aghana, nimi niri malia ulamububa, nunag kom taog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nunag kom taog aghana, Allahri wana yorolamsilneag agha nuri malia uroba sembe mo tam kom nenero, “Wana porog nimi,” senelamsil. Mo tam kom nenerop nena, nu Yesus Kristusap ma'ap tangtop nimi sembe Kristus ponekori nu sembe kamna top taogne pere agha tam kom nenero wana porogne nembamsil.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Samenag nimiri malia ulamekne sembe Allahri sik uro tam karebahiso tanena, nimi taneko opsiso. Aghana opsin koma wana pail ingkiogti, “Nari wana porogne lag talul,” aro Elme Yesus tatsiog. Tatsiogpa obekpa, nuri malia uropne, “Kom talul,” aro eneng lanaro tebaog. Nimiri Yesusag wana palilamle tanena, Allahri nimiri malia uropne kom nembanep.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Allahri wana paiamog ane sembe, el wana porogne wene lag tal. Wene lag tal nena, el mo wana porogne wamlaba, nimi etneri Yesusag wana palilamla tanena, Allahri nimi eneko babe, “Wana porogne,” aro malia uropne tam kom nembarelamsil.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27-28</span><span class="vsp">&nbsp;</span>Undop pagha tanena, nimi nhondi eldamne maiptangto, “Nari Musari aruksirop yubu ni saelbamnari, ulamna ane sembe, Allahri na sembe wana porog nimi sembamnel,” aro maiptanep te? Kom! Ot nuri Yesus Kristusag wana paliropne pere agha Allahri nu sembe, “Wana porog nimi,” sehilul. Musari aruksirop yubu salero ul piropneag agha nimiri eldamne wana porogne nenep tanep kom. Ane sembe, nundam nimi maiptanep kom.<span id="bookmarks27-28"></span></div><span id="bookmarks27-28"></span><a id="v29"></a>
<div class="p"><span class="v">29</span><span class="vsp">&nbsp;</span>Allah ponekori ot Yahudi nimi agha saelba ulamsil te? Kom! Nimi sisa Yahudi nimi babe, Yahudi kom nimi babe saelba ulamsil.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Sik. Allah nhonog wamlange ponekori nimiri elag wana palirop nimi sembe, “Wana porog nimi,” senelamsil. Yahudi nimi kon kareptop nang babe, ora nimi kon kareptop kom nimi babe, nimi etneri Yesus Kristusag wana palirop tanena, sin nimi taneko sembe, “Wana porog nimi,” senelamsil.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wene, “Allahag wana paliropne pere agha wana porog nimi tanep,” aro lemna tanena, nimirina nunag, “Musari aruksirop yubu neneko teba'en alamlom te?” aro haibahinep. Undo sembaheng kom! Nuri Allahag wana palilamapne pere agha aruksirop yubu eneko, “Yubu sikne,” aro saekag nenelamap.<span id="bookmarks31"></span></div>
</div>
</body>
</html>
