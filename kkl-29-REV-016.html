<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">16:16 </span><span class=\"ft\">Ibrani yubuag Harmagedon aropne nenena, “Megido kongtenag,” aro lerop. Megido neneko Israel mog so'oag wamlange, heng walengirobag sip sae sirikag nembi agha whingag sip Israel mog so'o iriktobag wamla.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='kkl-29-REV-017.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri nimi waro opsineba saekpare aneko mog so'oag ikil pionga</div></div><a id="v1"></a>
<div class="m">
<div class="c-drop">16</div> <span class="v">1</span><span class="vsp">&nbsp;</span>Nari ka'elamnoag agha, yubu nubu uro Allahri Mem Ae lomag agha Allah arukna malaikat saekpare abenekoag yubu lelamori, “Pimundi Allahri nimi waro loba nembahineba anggur wana lolterop mag saog uropne kau saekpareag liroba wamlange taneko, mog so'oag ikil pululom,” alamoa ka'ebano.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Allah arukna malaikat selekne poneko piori, Allahri nimi mog so'oag waro loba nembahinepne kau lomag liro pairopne neneko mog so'oag ikil pio. Ikil pioba, mog so'oag nimi Allah san tiliptop lebe aroba yame sunumna omektop nimiri el kekneba aneko sin nimi kon nongag torop nimi enekoag sorog nubunge og seklenne maubu yabihio.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Neneko uro yabio tanena, Allah arukna malaikat phendepne ponekori kau lomag liro pairopne neneko mag laut nubu uro longorop maghag ikil pio. Longorop maghag ikil pioba, mag longorop mag eneko nimi teptop nimi eneng saog taori, lebe aroba mag lomag uropne ni tepto yambaong.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Neneko uro yabioba, Allah arukna malaikat wilindipne nenekori kau lomag liro pairopne neneko mag yabirop maghag, mag luag ikil pioba, mag ni aneko eneng aghabog tao.<span id="bookmarks4"></span> <a id="v5"></a><span class="v">5-6</span><span class="vsp">&nbsp;</span>Unuaoba ka'elamnoag agha, Allah arukna malaikat mag sembe yae uro wamo malaikat enekori yubu lelamori,</div>
<div class="q top-spacing">“Tam malinge nene uro yabalamlange sembe</div>
<div class="q2">Andi tam karepto pelengelamlamne porogne agha karepto pelengelamlam.</div>
<div class="q">Sin mog so'oag yo nimiri Allah Eldamneri weptop mabo eneng pelengelamsiangdi,</div>
<div class="q2">Allah yubu silimu tiptop nimi eneng babe pelengelamsiangne neneko sembe,</div>
<div class="q2">eneng pelengelamsiangne sunsunum uro</div>
<div class="q2">Andi wene eneng taneko Andi sin mo'olamsilam.</div>
<div class="q">Yo, an Allah wamlamne samenag babe wamluma wene babe wamlam.</div>
<div class="q2">Anmo sembenga orogne wamlamba, nhon babe An saog uropne orog.</div>
<div class="q">Sunsunum uropne porog uro pelengelamsilam,”</div>
<div class="p">aro wene alamoa ka'ebano.<span id="bookmarks5-6"></span></div><span id="bookmarks5-6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene seoba, nari ka'elamnoag agha Allah sembe auk mhong towalengero tamnebag aneko yubu lelamori,</div>
<div class="q top-spacing">“Sikne agha lepla. Nuni Allah nia mangkina mikip uro Saelba Ulamsilamne,</div>
<div class="q2">sindi malia uropne sembe andi sikne porogne agha tam karepto pelengelamlam,”</div>
<div class="p">alamoa ka'ebano.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Neneko uro yabioba, Allah arukna malaikat tomne ponekori, “Nimi heng bobo seklebaukang,” aro kau lomag liro pairopne neneko heng anekoag ikoba, heng anekori nimi aukti telamsiloa saog uro telamsio.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Heng bobo mikipne anekori aukti telamsiloa saog uro telamsioba, mog so'oag nimiri Allah sembe san tiliplamong. Allah ponekona, sin mog so'oag nimi sembe el arukna imagnang malaikat tanekoag, “Nimi opsineba nene sinag pelengel pihi,” aro ambarelamsioba, mog so'oag nimiri el Imagne si san tilipto lelamong. Seklelamongdi, “El neneko paliag nenero kiplamukap kom,” aro san tiliplamongdi, sindi malia ulamongne limna koma tipto malia ulamong.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Undo unuaoba, Allah arukna malaikat lamne ponekori kau lomag liro pairopne neneko lebe aroba yongeri mog so'o saelba uhinne puka urobag aneko iko. Allah san tiliptop lebe aroba nenekori mog so'o saelba uhinne puka urobag aneko ikoba, lebe arobari mog so'o saelba uhiro ua urobag aneko inibin sogmondo seo. Inibin seoba, sin og seklenne agha mog so'oag nimiri silimu si sabaltalamong.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sinag sorog maulamsioba, og lelem seklelamong aghana, sindi malia ulamongne limna koma Allah Imagne poneko sembe, “Seklenne nene elba, nunag pipsio,” aro san tilipto warop yubu lelamong.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Neneko uro yabioba, Allah arukna malaikat no'opne ponekori kau lomag liro pairopne neneko nubu mag Efrat yabirop inaag ikoba, mag Efrat lo'oe tao. Lo'oe tao andarina, yubu sia lerop nang heng walelingkirobag siba mag Efrat ina lo'oe taonge aneko kaubom agha “Mal tabukap,” aro yingkinepne sembe lo'oe nembao.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Neneko uro yabioba, kemelamnoag agha phia yonge wilindi sinna ya'i saog wamonga ipsino. Sin ya'i saog uropne lanaptangka yalamongba ipsinongena, paghae sel-sel nubunge neneko pamag agha, lebe aroba yonge mag longorop mag agha lanaropne neneko pamag agha, apna lebe arobari yubu silimu tipto orolena ambatsiropne pamag agha lanaptangka lanalamonga ipsino.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sinna, phia yongeri nimiri uanep komne nimiri kembi agha, “Yaghe mema mikipne agha ulamang,” senen kekneba ulamong. Sin phia yonge wilindi abenekona, mog so'o tala-tala pina, yubu sia lerop nang tala-tala urop nubunang poloro wimbi agha, “Amik sum Allahap mal tabukap,” aro winil palamsiong. Sindi Allah nia mangkina mikip uro Saleropne ponekoap mal nubunge tarop sum nubu sum eneko sembe wero ul palamsiong.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15-16</span><span class="vsp">&nbsp;</span>Phia yonge abenekori yubu sia lerop nang, “Mal tabukap” aro poloro winihirobag anekona, Ibrani yubuag Harmagedon<span class="footnote selectable" id="F-0"><sup>a</sup></span> arobag poloro wimbahionga ipsino.</div>
<div class="p">Imagne Ponekori lelamlari,</div>
<div class="q top-spacing">“Ka'eamlulom!</div>
<div class="q">Na yanunnena, a'undi ekon urop sum yanun.</div>
<div class="q2">Haogha torop nimiri ambatsin koma yingkina tohirop saog uro,</div>
<div class="q2">Na babe, a'undi ekon urop sum yanun!</div>
<div class="q">Nimi yae up tangka seneraglamleri,</div>
<div class="q2">‘Nari nongag enekanepne orogti, kabeog wamnenge kembaneikpa,</div>
<div class="q2">ali sembaneag,’ aro nongag enektop ag wero</div>
<div class="q2">elem uro wangaro anebag piple tanena, wana yeng uro wamlul,”</div>
<div class="p">alamla.<span id="bookmarks15-16"></span></div><span id="bookmarks15-16"></span><a id="v17"></a>
<div class="p"><span class="v">17</span><span class="vsp">&nbsp;</span>Poloro winilamonga ipsinori, kemelamnoag agha Allah arukna malaikat saekne imag wamonge nenekori kau lomag liro pairopne neneko imag yamyamoro iko. Ikoba Allahri Mem Ae lomag anekoag Nia Mangkina saelba uhiropne puka urobag agha yubu nubu uro lelamori, “Wene loba nenehiroba komoptopne ikitla,” seoba ka'ebano.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene seoba lepna tingom-tingom alamoba, limang yubu lilim mu aro talaglamoba, sa'uma nubunge lologlamo. Samenag nimi sunulogsioghag agha sa'uma ik nhon babe mog so'o lologna lologhaog komne ot sumene agha nubu sirikne uao.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>As nubu uro soro kalurop as Babel eneko pogto wilindi neneptaoba, as mog so'o ni tala-tala ubu paia urop soro kalurop as loba tahio. Undo uro yabiongena, soro kalurop as Babel nimiri samenag malia ulamekti, ulamongne sembe Allahri ekon tahio komdi, lunuro opsio. “Lunuro opsinun,” aro seneraghori, soro kalurop as nubunge Babel nimi taneko sembe Allahri nimi waro loba nembahinepne kau lomag liroba sinag pelengero ikitsio.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Mag longo kanektop mog so'o ni magti niknibahioba orog taoba, yim babe ni kom tao.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Luli wana imag agha kirik saogne telamori, nimi so'oag nimi olamsio. Luli wana imag agha telamonge neneko luli wana nubu sirikne ikin sirik uropne telamsio. Luli wana nhon-nhon ikinna, 50 kilogram saog urop luli wana imag agha mag saog uro telamori, nimi olamsio. Luli wanari nimi olamsionge nene sembe mog so'oag nimi maikno sirik seklelamongdi, Allah Imagne poneko sembe san tiliplamonga ka'ebahinori, imno.<span id="bookmarks21"></span></div>
</div>
</body>
</html>
