<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Markus 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">16:9 </span><span class=\"ft\">Yunani yubuag, “Selek sum,” aro mome toro pibog aghana, Yahudi nimiri, “Selek sum,” aro lelamang sum eneko nu Kosarek nimi sembe, “Minggu sum,” aro si engero yabalamla.</span></div>",
    "F-1": "<div class=\"footnote-p\"><span class=\"fr\">16:20 </span><span class=\"ft\">Kekneba leka saogne ene [...] pibapne, “Markusti yubu samenag sirik mome toro pibog yubuag ayat 9-20 wamog kom,” aro el nenero pibap.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-04-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MAT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-MRK-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Markus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='kkl-05-LUK-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-LUK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus nen kamag taogha</div></div>
<div class="r"><div id="r1">(<span class="reflink"><a href="kkl-03-MAT-028.html#v1">Matius 28:1-10</a></span>; <span class="reflink"><a href="kkl-05-LUK-024.html#v1">Lukas 24:1-12</a></span>; <span class="reflink"><a href="kkl-06-JHN-020.html#v1">Yohanes 20:1-10</a></span>)</div></div><a id="v1"></a>
<div class="m">
<div class="c-drop">16</div> <span class="v">1</span><span class="vsp">&nbsp;</span>Yesus tebaog sum eneko iniplamog abeneko pere Yahudi nimi tektek paptop sum Sabat sum taogpa, ik nhon wamekpa, nen imbaog. Imbaog sum eneko inipnag aneko Maria Magdala kel enekoap, Yakobus ilin Maria kel enekoap, Salome kel enekoap sin kelabo wilindi tanekori, “Yesus nong teptoba song taleagti, song wali mag elag pelaghukap,” aro inipnag aneko song wali mag kamna kapto tol piek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Tol piekti, kweleknag aneko lukunap sin Yesus kirik hogtobaag piboghag aneko piek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Inaag palamekti, sin mamun hail dalamekti, “Kirik hogtoba ina siramag maruktop kirik aneko nubu sirikti, etneri yepto pemagto kolbatsilul,” aba palamek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>“Etneri yepsilul,” aba palamekti, pina kemelamekag agha kirik aneko pemagto kolop tangtoba ina siram kuptoba ibek. <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ina siram kuptop wamogpa, kirik hogtobaag wa'ina sae sirik sip kemelamekpa, kabuni me nhon ag siliro pelengka urop ag kororopne wangkamogti pukamog. Pukamogpa ibekti, sin lo'om seek.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Lo'om seekpa, kabuni me anekori sinag yubu lelamogti, “Log sembaheng kom! Na el wamnange Yesus Nazaretne amni kalag sipto olobongne poneko elamlom. Elna nen kamag taldi, ane wamla kom. El wirikil wa'iongag ane kembalulom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Aghana a'un wene pimundi, yubu nene eldi yubu ka'ero neleptop nimiag ambatsimundi, Petrusag babe ambatlulom. Yubu ambarelamsimundi, ‘Yesus a'un whingag mog so'o Galilea pinual. Eldi samenag ambatsio saog uro, pimundi anoghoa el ipmundi haiptalulom,’ aro ambarel phululom,” seog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro ambatsiogpa, kirik lom hogtobaag Yesus piboghag anekoa lambaekti, “Mane agha uro yabil,” senenne agha pet-pet aro merero palamek. Sin logti nimi nhon babe ambatsin koma merero piek.<span id="bookmarks8"></span></div>

<div class="s"><div id="s2">Yesus nimi whingag lag taogha</div></div>
<div class="r"><div id="r2">(<span class="reflink"><a href="kkl-03-MAT-028.html#v9">Matius 28:9-10</a></span>; <span class="reflink"><a href="kkl-06-JHN-020.html#v11">Yohanes 20:11-23</a></span>)</div></div>
<div class="p">[ <a id="v9"></a><span class="v">9</span><span class="vsp">&nbsp;</span>Minggu sum aneko<span class="footnote selectable" id="F-0"><sup>a</sup></span> lukunap Yesus tebaogha nen kamag taogti, samenagne Maria Magdala kel eneko whingag lag taog.</div>
<div class="p">Maria Magdala kel enena, samenag Yesus anam teban komag phia saekpare el kulomag wamekpa, Yesusti kel eneko wali nenero phia yag lambahiogpa, wali taog kel wamog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10-11</span><span class="vsp">&nbsp;</span>Yesus Magdala kel eneko whingag lag taogpa, kel enekori sin samenag Yesusag nelepto elap nhon ul palamek nimiag, “Ambarel pihinun,” aro piog. Piogpa sin engero amang ulamek nimi tanekoap haiptaekti, kel enekori, “Yesus nen kamag taldi, nanag lag talba imna,” aro ambatsiog aghana, sik sembaek kom.<span id="bookmarks10-11"></span></div>

<div class="s"><div id="s3">Yesus elag neleptop nang phende whingag lag taogha</div></div>
<div class="r"><div id="r3">(<span class="reflink"><a href="kkl-05-LUK-024.html#v13">Lukas 24:13-35</a></span>)</div></div><span id="bookmarks10-11"></span><a id="v12"></a>
<div class="p"><span class="v">12</span><span class="vsp">&nbsp;</span>Ambatsiogne sik sembaek kom aghana, sum eneko babe Yesus elkabo phende as nhonag palamdek. Palamdekpa Yesus sin whingag lag taog aghana, Yesus nong a'erop saogne agha lag taog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Lag taogpa, sin phende sikinkabo wamekag saombarekti, ambarelamsirek aghana, sin phende abenekori yubu lelamdekne babe sikinkabori sik sembaek kom.<span id="bookmarks13"></span></div>

<div class="s"><div id="s4">Yesusti eldi yubu ka'ero neleptop nimiag, “Ambarel phululom,” aro ambatsiogha</div></div>
<div class="r"><div id="r4">(<span class="reflink"><a href="kkl-03-MAT-028.html#v16">Matius 28:16-20</a></span>; <span class="reflink"><a href="kkl-05-LUK-024.html#v36">Lukas 24:36-49</a></span>; <span class="reflink"><a href="kkl-06-JHN-020.html#v19">Yohanes 20:19-23</a></span>; Pogsiog Nang 1:6-8)</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Amik sum Yesusti wepto pogsiog nang ko'olombare nang taneko kwaneng telamek. Kwaneng telamekpa, Yesus sin whingag lag taog. Lag taogti, sinag yubu lelamogti, “Nimi tanekori na sembe, ‘Nen kamag talba ibap,’ aro a'unag ambarelamsiang. Sa'a sembe a'un usog mikipti sik senelamlom kom,” aro wembahiog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene aro wembahiogti, tipto ambarelamsiogti, “Nimi sisa mog so'o tala-tala wamang nimi niag pimundi, Allahri nia mangkina sumbahiog nimi niag yubu walinge aneko ambarel phululom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nimi etneri, ‘Yesusag sikne aro wana palilamnange sembe maghag pelengkipnululam,’ aro ulamle tanena, nimi eneko Allahri taluro wali nembalul. Ot nimi etneri na Yesusag sikne aro seneraglamla kom tanena, Allahri nimi enekoag tam ikinne pipleri oplul.<span id="bookmarks16"></span> <a id="v17"></a><span class="v">17-18</span><span class="vsp">&nbsp;</span>Sin na Yesusag sikne aro seneraglamik nimiri kekneba ulamukang. Kekneba ulamik nena, na Yesus mikipne sin pere agha ulamneba, phia yonge yag lanalamsukang. Sin ekon yubu ka'eptanep kom yubuag lelamukang. Sindi ya'ag ohirop paghae saelbaika babe, nimi ya'ag ohirop mag telamika babe, sin tebaukang kom. Sindi nimi naiktopne nong alibag sae palilamsiikpa, Allahri nimi taneko wali nenelamsilul. Nanag sikne aro seneraglamik nimiri undo unulamik tanena, ‘Yesus mikibari sin pere agha ulamla,’ aro el tanep,” seog.<span id="bookmarks17-18"></span></div>

<div class="s"><div id="s5">Yesus imag yingkiogha</div></div>
<div class="r"><div id="r5">(<span class="reflink"><a href="kkl-05-LUK-024.html#v50">Lukas 24:50-53</a></span>; Pogsiog Nang 1:9-11)</div></div><span id="bookmarks17-18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro ambatsiogpa, Allahri imag agha nu Saelba Uhiropne Yesus kiliro tobog. Kiliro tobogpa, imag walero Allah sae sirik sip pul ingkiogti wamla.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Imag agha kiliro tobogpa, Yesusti yubu ka'ero neleptop nimi tanekori as tala-tala nimiag yubu walinge Yesus sembe ambarel pihiek. Ambarel palamsiekpa, nu Saelba Uhiropne Yesusti mikip nenelamsiogpa, kekneba maikno ulamek. Kekneba ulamek nena, nimiri kembiag agha, “Imagne ponekori sin pere agha ulamla tanena, Imagneri yubu sikne ambarelamsiang,” senenne kekneba maikno ulamekti ambarelamsiek.</div>
<div class="p">Abenda.]<span class="footnote selectable" id="F-1"><sup>b</sup></span><span id="bookmarks20"></span></div>
</div>
</body>
</html>
