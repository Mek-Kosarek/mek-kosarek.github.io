<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-10-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-2CO-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-10-2CO-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>Wene, “Haingdi imnep komne sarekereplamap,” senne nenena, wene mog so'oag kalun aeag ua ulamloa saog uro wamap nimi nong eneko loba tanep. Nu kalun ae wamloa saog nong ene loba tanep aghana, nu el uro wamap nena, nimi saeri sobanep kom ae Allahri nu ya'ag uro wamnep ae imag sip sobarelamsil.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nu wene mog so'oag wamap nimi nong aneko wanaag seklero, “Yaghe, nu imag wamnep ae enekori nu kaluro niknibahisori yeng nembahiso,” senelamap.<span id="bookmarks2"></span> <a id="v3"></a><span class="v">3-4</span><span class="vsp">&nbsp;</span>Wene nong kalun ae saog wamap nena, nunag ikinne seklero, “Yaghe,” senenne agha, “Mog so'oag nong ene kwiripto tebaho,” senelamap kom. Ot, “Nong walingeag wangkahane,” senelamap. Ane sembe imag urop ae wamloa saog nong enekori nu kaluro niknibale tanena, nu nong kwirip tangto mo wamukap kom. Nhon kwirip tangkamnaba, nhon wangkamna tanena, kamag uro unne nenekori tebanep nong eneko kom nenero niknibalul.<span id="bookmarks3-4"></span> <a id="v5"></a><span class="v">5</span><span class="vsp">&nbsp;</span>Ni aneko nunag undo uro yabinepne sembe Allahri nu sunuro o'obarelamsil. Nunag amik uro yabinepne eneko ot sik uro yabilul senenne kekneba tatsiog nena, Eldamneri Yame nunag tatsiog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Ane sembe nu sop-sop wana khapto sik uro el wamap nena, wene nu mog so'oag wamnep nong eneag ua ulamap tanena, nu Saelba Uhiropne ponekoap nik asag wamnep kom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tam nene sembe nu haingdi imnepneag agha ul palamap kom aghana, nu Saelba Uhiropneag wana paliropneag agha ul palamap.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nen tipto lemnuanne, nu wana khapto sik uro yeng sirik senelamap nena, “Mog so'oag wamnep nong eneag agha a'eptangto wamsebe andarina, nuri taptop asag nu Saelba Uhiropne ponekoap nikag wamsebe,” senelamap.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ane sembe nuri wana yengag agha, “Ulamukap,” senelamap nena, nu eldi asag wamnepne babe, nu wene nongag ulamnepne babe, “El wana yeng nenelamukap,” aro ul palamukap.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>“El wana yeng nenelamukap,” aro ulamukap nena tam nene sembe. Kristus ponekori tam kemero kareplamle sum eneko nu nimi nhin el puka uroba whingag lag tanepneog wamlul. El whingag lag talamebe sum eneko nu mog so'oag nimiri a'ero-a'ero nimi nong enekoag walingeap malingeap ulamapne sunsunum uro, “Kamna tobukap,” aro el whingag lag taukap.<span id="bookmarks10"></span></div>

<div class="s"><div id="s1">Allahap nimiap ma'asin yubu ambarelamsiogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>“Nu Saelba Uhiropne whingag nimi log uro wamukang,” aro el uro wamap ane sembe, nuri nimiag, “Sik senelamlulom,” aro yubu ambarelamsiap. Nuri wanaag agha ulamapne Allahri tibin uro kemelamsil. Apna na yeng ulamnep nena, a'undi nuri wanaag agha ulamapne kembi agha wanaag seneraglamlomneag babe, “Tibin uro el wamlom,” senelamna.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nundam nimi, a'un whingag metmereng aro, “Sekelil dalamukap,” aro ulamap kom. Aghana ora nimiri nimi wanaag wamlange kemenelbahin koma mo haingdi ipsinepne paliag nenero kiplamsiang. A'undi sin nimi tanekoag yubu walinge nu sembe ambatsinepne mo tibin nenero a'unag ambarelamsin.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ora nimiri nu sembe, “Sin nenek salehirop nimi,” senelamsiang tanena, nuri Allah sembe mo ulamap. Ora nimiri nu sembe, “El uro wana hektop nimi,” senelamsiang tanena, a'un sembe yubu ambatto yeplamsiap.<span id="bookmarks13"></span> <a id="v14"></a><span class="v">14-15</span><span class="vsp">&nbsp;</span>Nundam nimi sembe ulamap kom nena, Kristus poneko el nhonog wamla aghana, nimi ni sembe tebaog. Ane sembe elap ma'ap tangtop nimi ni tebaek. El nimi ni sembe tebaog andarina, nimi teptopneag agha elap ma'ap tangto kamag tangtop nimi ni taneko sindam nimi sembe nen kamag uro wamnep kom. Ot el tebaogti, kamag taogne poneko mo sembe kamag uro ua ulamukang. Ane sembe Kristus ponekori o'ona senehinne nenekori nu irikto pabalamsilba, nuri tam kareplamap nena, nundam nimi sembe awe tolamnep kom. Ot nu sembe tebaogti, kamag tangtopne poneko sembe awe toro ulamukap.<span id="bookmarks14-15"></span></div><span id="bookmarks14-15"></span><a id="v16"></a>
<div class="p"><span class="v">16</span><span class="vsp">&nbsp;</span>Wene tam neneag agha nuri mog so'oag nimi nongag uropne kemelamsinne sunsunum uro seneraglamukap kom. Otsik Kristus samenag mog so'oag nimi nong wamogpa ililamubu. Ot wene el mog so'oag nimi nong wamogne sembe seneragna koma el sembe el uro wamap.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ane sembe, nimi nhon Kristusap ma'ap tangtop tanena, Allahri wendog sunuropne tangkamnepneog wamla. Samenne kom talbana, wendogne uro yabil.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ni undo uro yabinepne ot Allahri elap nunap Kristus pere agha nen ma'alamsiog. Ma'asin yubu eneko ambatto yepsiropne sembe nu sa'oag awe tatsiog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ma'asin yubu enekona, Allahri irikna pibogpa, mog so'oag nimiri phiro ingisaplobek. Irikna phiro ingisaplobek aghana, sinag tam pelengkan koma Kristus ponekoag agha Allahri mog so'oag nimi kiliro eldamneap nen ma'alamsiog. Nen ma'alamsiogti, nuri sa'oag palilamogti, “Ma'asin yubu eneko ambarelamsululom,” aro nunag pipsiog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ane sembe Allahri nu pere agha mog so'oag nimi olnoro yopsiloa saog uro nu Kristusti yubu sia lenne poa ambatsirop nimi wamap. Kristus sembe a'un moloro ambarelamsiapti, “Allahap nen samoro ma'al dalamlulom,” aro olnoro ambarelamsiap.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>El Kristus poneko malia urop kom aghana, malia ualoa saog uro Allahri nu sembe elag tam pibog. Elag tam pibog nena, nu elap ma'ap tangtopne pere, “Allahri wana porogne nunag talul,” aro elag tam pibog.<span id="bookmarks21"></span></div>
</div>
</body>
</html>
