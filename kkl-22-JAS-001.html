<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yakobus 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-22-JAS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-21-HEB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-22-JAS-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yakobus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-22-JAS-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-23-1PE-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Yakobus</span></div>
<div class="mt2"><span class="mt2">Ponekori Mome Toro Pibogne</span></div>
<div class="b"></div>
<div class="b"></div>

<div class="s"><div id="s1">Yakobusti nimi kipsiogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Na Yakobus wamnange, Allahap nu Saelba Uhiropne Yesus Kristusapti arukna wamna. A'un Yahudi nimi sisa aobare talup tangto tala-tala talum nimi kiplamsin.<span id="bookmarks1"></span></div>

<div class="s"><div id="s2">Eraruk urobag nimi wana kiliro mipsinepne sembe</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Nangkabo, sa'a-sa'ari a'un miplamsileba, eraruk uro wapmun tanena, a'undi wanaag, “Na mo wana awi aghabog senelamnun,” aro seneragto wamlulom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>A'un mipsiropne sembe el uro wamlom nena, “Kristusag wana palilamnange otsikne lag nenep tangto yabalamla,” senelapmunne agha a'undi wana khapto wamnep.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Wana khapto wapmundi, wana whi uro seneragto ul pinep. Wana whi uro ul pin tanena, Allahri ni a'unag tatsinepne a'unag taleba, ni sunsunup taleri, nhonne babe orog wamnep kom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Aghana a'un nimi nhondi wana hekto seneragtopne orog tanena, Allahag mololapmendi, “Wana hekanululam,” aro molbalulam. Elag molorop nimi wabahin koma Allah wana waliri nimi niag maiknoro tarelamsilne ponekori anag babe tatkelul.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aghana Allahag molbanep nimi enekori wana wag neneptan koma, elag wana paliropneag agha mololamleba tatlul. Ot wana wag nenep tangtop nimiri seneragnep nena, khaori mag alip toman pho alamloba, mag kula'epto tara sip pang, tara sip yang ulamloa saog uro wanaag seneraglamla.<span id="bookmarks6"></span> <a id="v7"></a><span class="v">7-8</span><span class="vsp">&nbsp;</span>Wana wag nenep tangtop nimi enekori tara sip pang, tara sip yang ulamloa saog uro ul pirop. Ane sembe, nimi nhon wana phende nenep tangtop tanena, “Nu Saelba Uhiropne ponekori nanag tatnelul,” sembaheng kom.<span id="bookmarks7-8"></span></div><span id="bookmarks7-8"></span><a id="v9"></a>
<div class="p"><span class="v">9</span><span class="vsp">&nbsp;</span>A'un mombolag urop nimi, Kristusag wana palilamlomba, Allahri a'un paliag nembamsilne sembe wana awi senelamlulom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Aghana tup nimiri wana awi uro sindam nimi, “Mombolag nenep tahane,” aro seneraglamukang. Tup nimina, pongoroba es aba timbaloa saog uro tup nimi babe amik kom tanep.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Heng bobori pongoroba es aba halo aro ul tandi, lulupto timbanep. Es aba lulupto timbanba, nimiri kembi agha wali sembanep kom. Ane saog uro tup nimina eldi, “Undo unuahane,” aro seneragto ul piropne babe kom talul.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nimi nhondi Allahag wana paliro o'ona senelamnaba, orabari el mipnaba, eraruk uro wamna aghana, wana khapto wamnep. Nimi etne wana khapto wamnep tanena, Allahri nimi enekoag kamna tatnepne tatleba, toplul ane sembe wana awi uro wamlul. Allahri salag pibogne sunsunum uro elag wana paliro o'ona senerop nimiag tatsinep nena, Allahri kwiria nimi eneko usoghag elektoba elekahileba, ya'ag kamag uro wamukang.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nimi nhondi el wanaag, “Malia uahane,” senelamle tanena nimi enekori, “Allahri na wana aluktop yubu agha miplamnel,” aro yubu lemnep kom. Undo lemnep kom nena, Allah eldamneri, “Malinge uahane,” senerop komdina, ora nimi babe wana alukto, “Malinge ualulam,” aro mipsirop kom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ot nu nimi a'ero-a'ero, “Malinge uahane,” senerop nena, nundam nimi wanaag agha, “Nanag taho,” seneropne neneri nundam nimi wana kiliro selbel werobag nenelamsil.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Tanena, “Nanag taho,” seneropne neneag agha malinge uropne lag tanep. Lag tanepti, malinge uropne nubu tangto maubanep nena, tepnange agha lag nenep tanep.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nangkabo, a'un nari wanaag nimi wamlom. A'undam nimi haing kunup taheng kom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sa'a-sa'a nunag talamlange, ni walingeap, ningki uropneap, ot el mog so'o tibin nenenne sumbaogne ponekori tai siba tarelamsil. El tibin sumbaogne poneko a'ero tanep komne wamlari, el kanero palamlea babe yame inibinne lag tangto yabinep kom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Eldi nu sembe, “Nari mabo taheng,” seneropne sunsunum uro sik yubu pere agha eldi kelmabo me nembahiogpa, wendog nimi mangap taloa saog uro tabu. Eldi kelmabo me tabu andarina, nia mangkina eldi sumbaogneag agha nu eldi o'om nimi tabu.<span id="bookmarks18"></span></div>

<div class="s"><div id="s3">Sik yubu ka'ebi agha ul pinepne sembe</div></div><span id="bookmarks18"></span><a id="v19"></a>
<div class="p"><span class="v">19-20</span><span class="vsp">&nbsp;</span>Nangkabo, a'un nari wanaag wamlom nimi, el uro wamsut. A'un nimi ni wamlulom nena, elem uro wana yo uro wabahin koma, elem uro yubu lemna koma wapmundi, “Yubu ka'eptangto wamsebe,” aro wero wamlulom. Nimiri wana yongeag agha urop nena, Allahri wana porog uro seneropne sunsunum uro nimi enekori ulamnep kom saog wamla.<span id="bookmarks19-20"></span> <a id="v21"></a><span class="v">21</span><span class="vsp">&nbsp;</span>Ane sembe a'undam nimi wanaag sembenga kaluro paip tangtopne ni anekoap, “Yonge uahane,” senero loloropneap kwiripto toboghamlulom. A'undi wana mamleba, a'undam nimi wali nenero taulbahinep yubu, a'undi wanaag pibog yubu eneko wali saelbamlulom.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Allahri Yubu eneko aori mo ka'elopmun tanena, a'undam nimi haing kunup tangtop nimi wamnep. Allah Yubu eneko a'undi ka'ero salelapmundi, sunsunum uro ul palamlulom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Allah Yubu eneko sunsunum uro uan koma aori ka'elorop nimi sembe sunumna nhon sumbatnuahin. Nimi nhon whing kemeptaneba kaca cerminag eldi whing kemeptanep.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Eldi whing ibom agha kemel dalamnari, “Nari whing undo-undo saog wamla,” senel dalamnep. Aghana nimi eneko la'imbom agha, “Nari whing wela saog uro kemban,” seneropne ekon tanep.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ane saog uro nimi etneri Allahri aruksirop yubu kop-kop tagto kemelamleri, Allah yubu eneko ka'elamlenge ekon tan koma sunsunum uro ul palamle tanena, ul palamlengeri nimi eneko wana awi nenep talul. Allahri aruksirop yubu ot walingeog urop yubu enekori nimi sae lopsinep. Nimi etneri Allahri yubu eneko ul palamle tanena, wana awi wamlul.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Nimi nhondi eldamne sembe senel dalamlari, “Na Allah omektopne wamna,” seneptanep. Undo seneptanep aghana, eldi pamag agha lanarop yubu wali uro yae up tangkamnep kom tanena, eldamne wanaag ina selepne toman yarel dalamla. Nimi enekori Allah omekto ul palamlange ni sembe lobange sembanep.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Nimiri Allah omekto ul piroba taptopne Allahri yeng seneropne ulamnep nena, kaldam kelaboap, me mo'osinneap eraruk uro wamnaag nimiri sin yae paia ulamsinep. Apna nimirina, “Mog so'oag nimiri seneragto ul piropne nanag taleagti, a'eptangka walingeog ulamnun,” aro yae up tangkamnep. Nimiri Allah omekto ul piroba abeneko wali uro ul palamnep tanena, Allahri yeng seneropne ul pirop.<span id="bookmarks27"></span></div>
</div>
</body>
</html>
