<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "kkl-25-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-24-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-25-REV-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='kkl-25-REV-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nimi kekneba sindi haioghag lag tangtop nimi teng-tenga Yohanesti ipsiogha</div></div><a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Neneko uro yabioba, kemelamnoag agha Allah arukna imagnang malaikat tombare mog so'o ingkis sunuro seksek yabilamonga ipsino. Sindi phoana mog so'o ingkis sunuro phoana yalamonge abeneko “Pho seleag,” aro sale-sale yabiamong. Andarina mog so'o mektopneag pho alamongeap, mag longorop mag laut maghag sip pho alamongeap, mog so'o kal ua urobag pho alamongeap abeneko pho alamo kom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Undo saelbamongpa, kemelamnoag agha Allah arukna malaikat nenne heng walelingkirobag siba lag talamonga ipsino. Allah arukna malaikat anekona, Allah kamagne ponekori “Naringe,” aro kekneba neneroba nhon malaikat anekori saeag pibogpa, malaikat aneko yalamoa imno. Allah arukna malaikat anekori Allah arukna malaikat tombare abenekoag yoplamsio. Yoplamsio malaikat abenekona, Allahri samen, “Sindi mog so'oap mag longorop maghap loba nembaukang,” aro mikipne tatsio malaikat tombare abenekoag yubu mikip uro malaikat heng walelingkirobag siba yaonge anekori yoplamsio.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Allah arukna malaikat anekori sin yoplamsiori yubu lelamongena, “Nuri anam Allahri awe torop nimi taneko wepto sindi haioghag anam ‘Allahringe' aro kekneba pipsin komagna, a'undi mog so'oap, mag longorop laut maghap loba nembaheng kom,” alamoa ka'ebano.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nanag ambatneoba ka'ebanongena, “Sin Allah Elmabo teng-tengne (144.000) wamang nimi taneko haioghag kekneba pipsiap,” alamo. “Nuri sindi haioghag kekneba pipsiap nimina nimi sisa ubu piamang nimi Israel aobare wamang nimi eneko haioghag kekneba pipsiap,” alamongba ka'ebano.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Sin Israel nimi sisa aobare ubu piamangne nimi sisa wamangne neneko sunuro kekneba pipsiong nimina teng-tengne (12.000) pipsiong. Sin nimi sisa wamang aneko sunuro nimi sisaag agha kekneba pipsiong nimina:</div>
<div class="q top-spacing">Yehuda nimi sisag agha teng-tengne (12.000) pipsiong.</div>
<div class="q">Ruben nimi sisag agha pipsiong nimina teng-tengne (12.000) pipsiong.</div>
<div class="q">Gad nimi sisag agha teng-tengne (12.000) pipsiong.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Aser nimi sisag agha teng-tengne (12.000) pipsiong.</div>
<div class="q">Naftali nimi sisag agha teng-tengne (12.000) pipsiong.</div>
<div class="q">Manasye nimi sisag agha teng-tengne (12.000) pipsiong.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Simeon nimi sisag agha teng-tengne (12.000) pipsiong.</div>
<div class="q">Lewi nimi sisag agha teng-tengne (12.000) pipsiong.</div>
<div class="q">Isakhar nimi sisag agha teng-teng (12.000) pipsiong.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Zebulon nimi sisag agha teng-tengne (12.000) pipsiong.</div>
<div class="q">Yusuf nimi sisag agha teng-tengne (12.000) pipsiong.</div>
<div class="q">Apna Benyamin nimi sisag agha teng-tengne (12.000) pipsiong.</div>
<div class="p">“Undo unuabo,” aro wene alamonga ambatneong.<span id="bookmarks8"></span></div>

<div class="s"><div id="s2">Saelba Uhiropne Puka Uroba Whingag Nimi Teng-Tengne A'ilbahainep Kom uro Wamonga</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Neneko uro yabioba, nen imnongena nimi maikno longoroba ipsino. Sin nimi wamongba, ipsinonge neneko nimi nhondi babe a'ilbahainep kom uro wamongba ipsino. Sin nimi ubu piamongba ipsino nimi taneko nimi sisa ni nimi anabiag agha, yubu a'ero-a'ero lerop nimi ni anabiag agha, mog so'o tala-tala urop nimi ni anabiag agha, nimi winiptangto mo sektoba negara ni nimi agha, ubu piamongba ipsino. Sin ubu piamongba ipsino nimi eneko sindi ag siliro pelengka urop ag solom ag aghabog wangkamong. Solom ag wangkamongdi, pilibu koap, tol koap, yahae koap sale-sale pina nimi nubunge saelba uhiropne puka uroba pukamonge ponekoap Pham Domba Meap abeneko whingag sekamongba ipsino.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sin abeneko whingag sip sekamongdi, yubu mikip uro haum alamongdi,</div>
<div class="q top-spacing">“Saelba Uhiropne purobag wamlange Nuni Allah poneko</div>
<div class="q">El aghari nu mog so'oag nimi taulbahio.</div>
<div class="q">Nu mog so'oag nimi taulbahiropne Pham Domba Me poneko,”</div>
<div class="p">alamongba ka'ebahino.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Sin ni Allah arukna malaikat wamongne sekongdi, nimi nubunge saelba uhiropne puka urobaap, nimi nubunang yubu epto wenehiropnangap, lebe aroba tombare wamongne abenekoap kanero sekong. Allah arukna malaikat wamongne taneko saelba uahiropne puka urobag pukamonge poneko saramag yingkina yabu sanukto haiog so'oag sip paiamongdi, Allah omeklamong.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sindi Allah omeklamongdi lelamongnena,</div>
<div class="q top-spacing">“Sikne agha Allah omekto lebang.</div>
<div class="q">Nuni Allah paliag wamlange wana hektopne poneko nubu nenero omeklamap.</div>
<div class="q">El mikip wamlari nia mangkina Eldi saelbamla.</div>
<div class="q">Eldi nunag ulamlange sembe nuri omekto kiplamebenge neneko lo'oe tanep kom.</div>
<div class="q">Wamle paghabog wamlul.</div>
<div class="q">Nene sikne agha lelamap,”</div>
<div class="p">aro wene alamong.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene alamongba, nimi nubunang yubu epto wenehirop nimi tomtara bare abeneko nhondi nanag hailamneori, “Ag solom ag siliro pelengka urop ag wangkamang nimi tanena et nimi? Asna tala nimi agha yaang?” aro haibaneo.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene aro haibaneoba narina, “Nai nana ekon. Nai an agha elwamlamdiog,” seno.</div>
<div class="p">Wene senoba, eldi lelamori, “Nimi tanena seklenna nubu uro seklelamong ko'oag agha sae kiliptaong nimi. Sindi ag wangaro pelengka unnag a'elbaongdi, Pham Domba Me enengag agha sin ag solomne wangarop nimi neneptaong.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ane sembe sin Allahri nia mangkina saelba uahiropne puka uroba whingag ua ulamangdi, sinag kweleknag Allah Eldamneri Ae Mem Aeag Allah sembe awe toro omeklamang. Awe toro omeklamangba, El saelba uhiropne puka urobag pukamlange ponekori sin toro pelebahileri, sinap nhon wamukang.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sin nen kwaneng mag yo sembaukang kom. Sin heng bobori babe, auk bobori babe seklebaukang kom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>‘Nen seklebaukang kom,’ sennena, Pham Domba Me nimi nubunge saelba uahiropne puka uroba peramag wamlange ponekori sin piamsilul. Sin piamsilengena, nimi walinge eldi pham domba o'ona senero yae paiamsiloa saog uro Pham Domba Me ponekori Eldam nimi yae paiamsilul. Eldi poa lepsileri, mag lu walinge nimi kamag nenerop mag lu enekoag poa philul. Poa phileri, sindi hail mag timbahionge ni aneko sembe Allah Eldamneri sindi hail mag lupsileba, nen seklebaukang kom,” aro ambatneo.<span id="bookmarks17"></span></div>
</div>
</body>
</html>
