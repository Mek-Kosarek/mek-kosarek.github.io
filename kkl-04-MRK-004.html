<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Markus 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-04-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-03-MAT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-04-MRK-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Markus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-04-MRK-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-05-LUK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesusti sunumna wana yamoropne sembe ambatsiogha</div></div>
<div class="r"><div id="r1">(<span class="reflink"><a href="kkl-03-MAT-013.html#v1">Matius 13:1-23</a></span>; <span class="reflink"><a href="kkl-05-LUK-008.html#v4">Lukas 8:4-15</a></span>)</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Yesusti nen mag Galilea longorop mag abolag piogti, alniro yubu ambarelamsiog. Ambarelamsiogpa nimi maikno sirik longo warekaekpa, el mag alip toman pirop kabong nhonag pul ingkiog. Kabong lomag pul ingkiogti, “Nimiri na tiboglamneikpa, yubu ambatsinun,” aro mag alibag olog ko'oro piogpa, nimi maikno taneko mag abolag wamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wamekpa Yesusti likiptop yubuag agha sunumna maikno ambarelamsiog. Yubu ambarelamsiogti,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Nari ambatnuahin yubu wali uro seneragto ka'elamlulom! Awe weropne nhondi so'oag wana togtoba maikno yamoro toghol palamog. <span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yamoro toglamogpa, wana nenne inaag timbaog. Inaag timbaog wana togna toghogha taneko winang yingkina ni toro teek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Wana nenne babe so'o ologhag kirik phalag timbaog. Anekoag timbaogti, so'o ologhari wana toghogha taneko elemag pongo saelbaog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Pongo saelbaog aghana, kirik phalag so'o ologhari, yareng weag wa'in kom. Ane sembe heng waelbaogti, bobori pongoroba taneko elemag halo aro ul taog.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nenne babe pongoroba alog aba nusamag timbaogti, pongkaog aghana, alog aba tanekori oro niknibaogpa, toghogne neneko wana maubaog kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aghana nenne babe so'o mesaag sukuptobag timbaog. So'o mesaag yingkiogne wali uro pongkaogti, wana maubaog. Pongkaogti yo'o nenneri wana teng nhon, nenneri wana teng phende, nenneri wana teng tombare maubaog,” seog.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Seogti Yesusti ambarelamsiogti, “Aori ka'ebalomne nene nimi niri seneragto saelbamlulom,” seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Seogti el mo wamogpa, elap nhon wamek nimi tanekoap aobare nangap Yesusag yingkina hailamekti, “Likiptop yubuag agha sunumna etpare sunuro ambatsilamne neneko, tam huropne sembe ambatsilam,” aro haibaek.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Haibaekpa eldi ambarelamsiogti, “Allahri mog so'oag nimi saelba uhiroba aneko samenagna tognoro wamog aghana, wene a'unag tibin nenero ambatnuahin andarina, el wamlulom. Aghana sin nanap nimi lom nenep tangtop kom nimi sembe likiptop yubuag agha ni ambarelamsin.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Undo ambarelamsine andarina,</div>
<div class="q top-spacing">‘Wanaag agha ka'ebahengdi seneragsengdi, Allahag samoro yaheng tanena,</div>
<div class="q2">Allahri sindi malia uropne tam orog nenero wailag nembaho.</div>
<div class="q">Aghana, sindi sop-sop, “Kembahane,” aro haingdi kemelamukang aghana,</div>
<div class="q2">wanaag agha ibukang kom.</div>
<div class="q">“Ka'ebahane,” aro aori ka'elamukang aghana,</div>
<div class="q2">wanaag agha seneraghukang kom,’</div>
<div class="p">senelamnari likiptop yubuag agha sunumna sunuro ambarelamsin,” seog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene seogti, Yesusti nen eldi yubu ka'ero neleptop nang ambarelamsiogti, “A'un sunumna wana yamoro togtoba sembe seneragnep kom tanena, sunumna orange ambatsinenge babe welaro seneraglamlulom?<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sunumna aneko tibin nembatnuahin. Wana aweag yamoro togtopne poneko Allah yubu walinge ambatto poa tongohirop nimi sembe lemna.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Wana toglamnaba, inaag timbaogne neneko, Allah yubu ka'erop nimi sembe lemna. Allah yubu ambatto poa tongohirop nimiri ambatsirop yubu ene nimi eneko ka'erop. Ka'erop aghana, ka'eamna abeneko pere phia yonge sikini nubunge nenekori yingkina nimi wanaag tognange abeneko tol-tol yingkirop.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Wana toglamnaba, kirik phalag yingkirop sen nena, Allah yubu ka'ebi agha elemag awi uro, ‘Saelbanun,’ aro torop nimi sembe lemna.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Elemag yubu ka'ebandi tomnep aghana, nimi tanekori wanaag yareng pelengka urop kom tanena, nimi taneko mo sesog sembe pongoro wamnep. Nimi tanekori Allah yubu sunsunum uro ul piropne sembe ora nimiri sinag, ‘Seklebaukang,’ aro ulamsisengpa to, sin luknubahisengpa to tanena, kirik phalag timbaog saog nimi wamnepti, elem uro Allah yubu sae limnep.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wana toglamnaba, pongoroba alog aba nusamag yingkiogne sunuro lemnange nenekona, nimi nenne Allah yubu ka'erop nimi sembe lemna.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Undop nimi anekona Allah yubu ka'erop aghana, sindi wanaag sop-sop, ‘Welaro wamnun,’ aro wana ikin uro seneraglamang. Undo seneraglamangdi, ‘Tup tahaneri, nia ni walinge nari saeag taho,’ senenne sindi wanaag to'op tangtopneri, Allah yubu niknil orop. Niknilamlaba, sindi wanaag kolo orogti, Allah yubu pongoro wana maubanep kom saog wamla.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Wana toglamnaba, so'o mesa sukuptobag yingkirop sen nena, sin Allah yubu ka'ero wali uro seneragto salerop nimi sembe lemna. Sindi wali uro Allah yubu saelbanne agha sindi wanaag Allah yubu pongoro wana maiknoro mauamla. Nenneri wana teng nhon maurop, nenneri wana teng phende maurop, nenneri teng tombare maurop saog uro sindi wanaag wamla,” aro Yesusti tibin nenero ambatsiog. <span id="bookmarks20"></span></div>

<div class="s"><div id="s2">Yesusti sunumna wheaag tol pina ambatsiogha</div></div>
<div class="r"><div id="r2">(<span class="reflink"><a href="kkl-05-LUK-008.html#v16">Lukas 8:16-18</a></span>)</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene seogti, Yesusti likiptop yubuag sunumna nhon babe ambarelamsiogti, “Nimiri whea timbi agha auk pog kau mombolag niknirop te? Kom pagha tanena, auk pog ae usa mamneba mombolag tognorop te? Kom! Nimiri whea timbi agha whea tinina yan iktoba nhonag melamang.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nia mangkina tognoro wamlange, ‘Ya'ag tognoro wamlul,’ aro tognop tangtop kom. Nhon babe liliag wamnep aghana, ya'ag liliag wamnep komdi, amik keknep tanepneog wamla. <span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nari yubu lemnange aori ka'ebalomne nene nimi niri seneragto saelbamlulom,” seog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Seogti Yesusti nen tipto yubu lelamogti, “Nari ambarelamsinne wene ka'elamlomdi, wali uro seneraglamlulom! A'undi ka'elamlom yubu nene sumbi agha seneragto el talapmunne sunsunum uro Allahri babe saeri sumbi agha a'un tatsilul. Abeneog kom aghana, nen phelekto tatsilul.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nimi etneri elag wamlenge, ‘O'oro saelbanun,’ senelamle tanena, elag tatnepne nen ma'aro yabilul. Aghana nimi etneri elag wamlenge, ‘Limnun,’ senelamle tanena, elag wamlenge babe kom talul,” seog.<span id="bookmarks25"></span></div>

<div class="s"><div id="s3">Yesusti sunumna wana pongoropne sembe lebogha</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Yesusti nen yubu lelamogti, “Amik Allahri mog so'oag nimi maikno saelbamsilul. Mog so'oag nimi saelbamsilulne nenena, nimi nhondi wana togna togtoba aweag meropne saog uro wamla.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Wana togtoba aweag toghi agha, inipnag mamnep. Kweleknag puknep. Mabom pukom alamnaba, wana togtoba taneko pongoro nubu tanep. Mabom pukom alamnari kemelamnaba, nubu tangtop aghana, pongoroba ane welaro pongorop anena, nimi togna merop nimi enekona ekon.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Wana so'oag wamlange mo pongorop. Mo pongoro towalengkandi, yo'o waelban tanena, es uandi, wana maurop.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Wana maubandi, whi tan tanena, ngainge poneko imnari, ‘Yongorop li yan tanena tagnun,’ sembanep,” aro sunumna Allahri mog so'oag nimi saelbamsilulne sembe Yesusti likiptop yubu ambatsiog.<span id="bookmarks29"></span></div>

<div class="s"><div id="s4">Allahri elap ma'arop nimi maikno saelba uhiroba sembe Yesusti sunumna ambatsiogha</div></div>
<div class="r"><div id="r3">(<span class="reflink"><a href="kkl-03-MAT-013.html#v31">Matius 13:31-32</a></span>, <span class="reflink"><a href="kkl-03-MAT-013.html#v34">34</a></span>; <span class="reflink"><a href="kkl-05-LUK-013.html#v18">Lukas 13:18-19</a></span>)</div></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Seogti Yesusti nen yubu lelamogti, “Allahri amik ma'arop nimi maikno saelba uhiroba welaro wamnepne ane huropneag agha sunuro ambatsinep? Tam huropneag agha a'unag tibin nenero sumbatsinun?<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Kwarang si so'oag togtopne saog uro wamla. Kwarang si togtopne olog sirik wamla aghana,<span id="bookmarks31"></span> <a id="v32"></a><span class="v">32</span><span class="vsp">&nbsp;</span>nimiri aweag memna tanena, ni aweag meroba phelekto pongkanep. Nimiri kwarang si olog sirikne nene toro eldi aweag memna tanena, pongoro waelbandi, sae nubunge la'imbanba, winang im toman yabirop winang tanekori kal sae tanekoag ae solanep,” aro sunuro ambatsiog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33-34</span><span class="vsp">&nbsp;</span>Sunumna undo saogne maikno likiptop yubuag agha sunumna ambarelamsiog. Sunumna tol pina likiptop yubuag lero koma yubu nhon babe nimi maikno whingag ambatsiog kom. Ambarelamsiog yubu enena, nimiri wanaag seneragnepne sunsunum uro ambarelamsiog. Ambarelamsiog aghana, nimi maikno lambaekpa, Yesusap eldi yubu ka'ero neleptop nangap mo wamekti, likiptop yubu ambatsiog yubu eneko ni tibin nenero ambarelamsiog.<span id="bookmarks33-34"></span></div>

<div class="s"><div id="s5">Yesusti khao aingnibaogha</div></div>
<div class="r"><div id="r4">(<span class="reflink"><a href="kkl-03-MAT-008.html#v23">Matius 8:23-27</a></span>; <span class="reflink"><a href="kkl-05-LUK-008.html#v22">Lukas 8:22-25</a></span>)</div></div><span id="bookmarks33-34"></span><a id="v35"></a>
<div class="p"><span class="v">35</span><span class="vsp">&nbsp;</span>Sum eneko ae sin taogpa, Yesusti elag neleptop nangag yubu lelamogti, “Nu mag longorop mag kauro tara sip pukap,” seog.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Seogti eldi yubu ka'ero neleptop nangap kabong nhonag wa'iek. Wa'iekpa yog nimi babe, “Nhon pukap,” aro sindi kabong etpare lomag wa'iekpa, nimi mag abolag wamekne taneko laplobi agha, “Mag kauro tara sip pukap,” aro mag alip toman piek.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Palamekag abeneko, khao nubunge alniro ulamogti, mag kula'epto yalamogti, kabongag sibil alamog. Sibil alamogpa, mag saplukto kabongag wa'alamogpa, kabong anekoag mag teknebanep saog ulamog.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Undo unulamogpa, Yesus sin wailag sip kabong kopkobag wamogti, usog eptoba alibag malamog. Malamogpa eldi yubu ka'ero neleptop nangdi kamolamekti, “Nai, yubu amolamsilamne! Magti nu nikniro opsineba ulamla. An, ‘Tebabeag,’ aro log semban koma mo malamlam te?” seek.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Seekpa, Yesus pukogti, khao anekoag walamogti, mag kula'epto yalamogne anekoag, “Aingnibae! Paplobe!” aro irikaog. Wene seogpa, khao aneko aingnibaogpa, mu ana nubunge ni aneko paplobog. <span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Paplobogpa Yesusti eldi yubu ka'ero neleptop nangag yubu lelamogti, “Sa'a sembe a'un log senelamlom? Sa'a sembe a'undi nanag wana palilamnelom kom?” seog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Undo unuaogpa, sin log lelem, “Yaghe, mane agha ual,” sembaek. Sembaekti sin mamun hail dalamekti, “Nimi ene etne wamlari, eldi yubu leplaba, khaoap mag nubu uro longorop maghap eldi yubu leplange ka'ebarangdi aingnibarang,” alamek.<span id="bookmarks41"></span></div>
</div>
</body>
</html>
