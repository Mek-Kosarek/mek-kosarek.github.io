<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Matius 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">12:29 </span><span class=\"ft\">Sunumna nenena, Allahri mikip phelektopne toman agha Yesusti phia yag lanalamsiogne sembe ambatsiog.</span></div>",
    "F-1": "<div class=\"footnote-p\"><span class=\"fr\">12:39 </span><span class=\"fq\">Allah wail ibare agha </span><span class=\"ft\">Yubu kiki Yunani yubuag ane wamlange, “Sikina'ange laploa salik-malik walep tangtop kelabo,” saog wamek. Yahudi nimiri samenag Allahap yubu nikne ingisaploa Allah wail ibare agha laploamekne sembe Allahri sin walamsiogti, “Salik-malik walep tangtop kelabo saog wamlom,” aro wabahiog (Yeremia 3:6-10)</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-03-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-02-RUT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-03-MAT-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-03-MAT-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-04-MRK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Sabat sum nimiri uanepne sembe Yesusti o'oro tibin nembaogha</div></div>
<div class="r"><div id="r1">(<span class="reflink"><a href="kkl-04-MRK-002.html#v23">Markus 2:23-28</a></span>; <span class="reflink"><a href="kkl-05-LUK-006.html#v1">Lukas 6:1-5</a></span>)</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Olog wameka, Yahudi nimiri tektek paptop sum Sabat sum taog. Sabat sum eneko Yesus eldi yubu ka'ero neleptop nangap roti sumbaneba gandum merop awe toman palamek. Palamekti kwaneng yo lelem eldi yubu ka'ero neleptop nang tanekori alniro gandum wana tagto tere palamek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Tagto tere palameka Farisi nimiri ipsiekti, Yesusag yubu lelamekti, “Kembahimen! Andi yubu ka'ero neleptop nang taneri gandum wana ane tagto tobangne neneag agha Musari samenag, ‘Sabat sum eneko awe tomnep kom,’ aro mome tobog yubu phibang,” seek.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wene seekpa, Yesusti samoro ambarelamsiogti, “Nunisa nubunge Daud poneko elkaboap kwaneng yo uahiogpa, uaogne sembe mome toro pairopneag agha olog kemelamlom kom te?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Allahri Mem Ae enekoag wa'iogpa, kwaneng roti Allah sembe pibekne taneko nimi nhondi Daud ponekoag tarogpa, Daud elkaboapti teek. Aghana kwaneng roti teekne tanekona, Musari samenag mome toro pibogne sunsunum uro, ‘Ot memnang Allah sembe palirop nangdi mo telamukang,’ aro mome toro pibog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Apna memnang Allahri Mem Aeag Allah sembe palirop nangdi Sabat sum eneko ulamangne sembe Musari aruksirop yubu mome toro pibogne olog kemelamlom kom te? Sindina Allah sembe paliropne toman agha, ‘Sabat sum eneko tektek papto wamlulom,’ seogne philamangdi, Allah sembe palilamang. Allahri Mem Aeag yeplamsiangne sembe arukahiog yubu enekori, ‘Malia ulamang,’ aro lebog kom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ot nari lemnunne ka'eamlulom. Allahri Mem Ae walinge wamla aghana, nen wali phelektopne nhon ane wamla.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ane wamla aghana, Allahri samenag yubu lelamogne sembe seneragna koma wamlom. Allahri yubu lelamogti, ‘Na sembe nimiri pham oro paliro tatnerop nena, “Nari topsene,” senelamna kom. Ot yareag senehinne paliag wamlaba, “Nimiri ul palamseng,” senelamna,’ seog. Yubu kiki ene a'undi wali uro seneragamnep tanena, sin malia uan kom nimi tanekoag a'undi tam nenero pelengkahisom kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimiri Sabat sum uanepne neneko na mog so'oag nimi tahingeri saelba ulamnari o'obanepne wamna, ane sembe lemna,” aro ambatsiog.<span id="bookmarks8"></span></div>

<div class="s"><div id="s2">Yesusti sae tara malinge wali nembaogha</div></div>
<div class="r"><div id="r2">(<span class="reflink"><a href="kkl-04-MRK-003.html#v1">Markus 3:1-6</a></span>; <span class="reflink"><a href="kkl-05-LUK-006.html#v6">Lukas 6:6-11</a></span>)</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yesus anekoa laplobi agha lebogti, nimi tanekori Allah yubu lero winirop aeag wa'iog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Wa'iogpa nimi nhon sae tara malinge ae lom anekoag wamog. Ae lomag wamek nimi tanekori, “Yesusag tam pipsebe,” senelamekne agha elag hailamekti, “Musari samenag aruksirop yubu sunsunum uro Sabat sum eneko naiktop nimi hae wali nembahinep to, kom to?” aro haibaek.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene aro haibaekpa, Yesusti sinag yubu lelamogti, “A'un wamlom nimi agha Sabat sum tektek papto wamnep aghana, a'undi mo'osirop pham domba nhon selenga nubungeag eba timbanep. Selengaag timbaho tanena, a'undi peket sum eneko babe pham domba aneko selenga anekoag agha kiliro lambitnep kom te?<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pham domba o'omne kom agha yepnep tanena, nimi agha o'omne ane sembe, Sabat sum nimiri walia ulamsineba Musari aruksirop yubu nenekori iriksirop kom,” seog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene seogti nimi sae tara sip mali nimi enekoag, “Sae nginikae,” seog. Wene seogpa, sae nginikaogpa, sae tarange wali wamog saog uro sae malinge neneko babe wali taogpa ibek.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Aghana Farisi nimi taneko poloro winirop ae anekoag agha laploa lambaekti, “Yesus obukap,” aro yubu nikne lero palamek.<span id="bookmarks14"></span></div>

<div class="s"><div id="s3">Allahri wepto poghogne poneko sembe</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Farisi nimiri Yesusag, “Yoaba uaukap,” aro sindi wanaag seneraglamekne Yesus sam el taogti, anekoa lamba piog. Lamba piogpa, nimi maikno elag neleplamekpa, nimi ni naikna wamsiogne wali nenelamsiog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Wali nenelamsiogti, aruklamsiog nena, “Na Yesus etne wamnange sembe nimiag el nembahiseng kom,” aro wenero ambarelamsiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>“El nembahiseng kom,” aro ambarelamsiog yubu ene, “Allahri samenag ambarelamog yubu sunup talul,” aro lelamog. Allahri samenag ambareamogpa, eldi yubu silimu tiptopne Yesayari mome toro pibog nena,<span id="bookmarks17"></span></div><span id="bookmarks17"></span><a id="v18"></a>
<div class="q-vv top-spacing"><span class="v">18</span><span class="vsp">&nbsp;</span>“Nari awe toropne wepto pogsinge ane wamla.</div>
<div class="q2">El nari o'ona sembamnange na wana awi ulamnelne wamla.</div>
<div class="q">Nari Yame Walinge elag pimneba,</div>
<div class="q2">eldi porog uro tam karepto tininne nimi tala-tala mog so'oag urop nimi sembe ambarelamsilul.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>El nimiap yubu nenep tangka yubu haum selul kom.</div>
<div class="q2">Nimiri ina toman palamikti, eldi yubu lilim ka'ebaukang kom.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Luna sanuktopne eldi kokloplul kom.</div>
<div class="q2">Auk pog leng-leng aro singkanepne eldi sarangkitlul kom.</div>
<div class="q2">Nimi win-win aro ulamsile paghabog, tam ni porog nenero komopto karebatsilul.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Porog nembaleba, tala-tala mog so'oag ubu paiamang nimiri, ‘Wali nembahilul,’ aro el siag wana paiamikti wamukang,” aro Allah yubu silimu tiptopneri mome toro pibog.<span id="bookmarks21"></span></div>

<div class="s"><div id="s4">“Phia yonge sikini Beelzebul mikipne pere agha Yesusti phia yag lanalamsil,” aro nimiri lebeka</div></div>
<div class="r"><div id="r3">(<span class="reflink"><a href="kkl-04-MRK-003.html#v20">Markus 3:20-30</a></span>; <span class="reflink"><a href="kkl-05-LUK-011.html#v14">Lukas 11:14-23</a></span>; <span class="reflink"><a href="kkl-05-LUK-012.html#v10">12:10</a></span>)</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Yesus wamogpa, nimi nhon phia yonge kulomag wamogti, yubu lerop komne haing urop nimi nhon Yesusag payaek. Payaekpa Yesusti nimi eneko wali nembaogpa, haing kwelekaogti, yubu lelamog.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Wali nembaogpa, haing kwelekaogti, yubu lelamogne sembe nimi ni tanekori lo'om seekti, yubu lelamekti, “Elna samenag nimiri, ‘Daud sisange nhon mangap talul,’ aro yubu salag lebekne poneko te?” alamek.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene alamekne Farisi nimi tanekori ka'ebahiekti, yubu lelamekti, “Nimi eneri nimi kulomag agha phia yag lanalamsil nena, ot phia sikini nubunge si Beelzebul el mori mikipne Yesusag pibongeag agha phia yag lanalamsil,” alamek.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Farisi nimiri wanaag agha wene aro seneraglamekne Yesus el taog. El taogti, sinag yubu lelamogti, “Nimi nubungeri mog so'o nhon saelba ulamsinba, mog so'o anekoag wamseng nimiri a'ep tangto mal dalamnep. A'ep tangto mal dalamnep tanena, mog so'o nikag ua urop nimi taneko nimi nhonog umag khapto wamnep komdi, ya'ag loba tanep. Ae lom nhon nimi babe, as soro kalurop as nhonog urop nimi babe a'ep tangto sin mamun aisa nenep tangkamna tanena, undo wamnangeag agha nhonne babe khapto wali uro wamnep kom.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ane saog uro phia yonge sikini nubunge Satanas nenekori elkae yag lambaho tanena, eldamne aisa nenep tan agha a'ep tangkamseng. Sin mamun a'ep tangkamseng tanena, Satanasti saelba ulamsil phia taneko welaro mikip uro khapto wamnep?<span id="bookmarks26"></span> <a id="v27"></a><span class="v">27</span><span class="vsp">&nbsp;</span>A'undi na sembe lelamlomne, ‘Phia yonge sikini nubunge Beelzebul nenekori mikipneag agha phia yag lanalamsil,’ alamlom. Undop pagha tanena, a'unag nelepsirop nimiri babe phia yag lanalamsiang nena, etneri mikipneag agha phia yag lanalamsiang? Hae sindi ka'elamikpa, a'undi na sembe yubu lelamlomne yubu kiki telekto seneraglamikti, ‘Phia yonge sikini mikipneag agha phia yonge yag lambahinep kom,’ aro tam karebaukang.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Aghana nari nimi kulomag agha phia yonge yag lanalamsin nena, Allah Yame mikipne toman agha yag lanalamsin. Nari yubu lelamnange sembe, ‘Sik lepla,’ aro seneraglapmun tanena, a'unna el talapmundi, ‘Wene Allahri yubu sia lero mog so'oag nimi saelba uhiroba nunag lag tal,’ aro el talulom.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Apna nari nimi kulomag wamsil phia yag lanalamsinne sembe seneraglamsut. Nimi mikipne ae nhonag wamsoba, nimi etneri babe ae anekoag wa'ina mikipne ponekori aba taluro tomnep kom saog wamla. Ot yog nimi mikip phelektopne wamnari, ae ngainge mikipne poneko salero haing sae kaupna taneogna, ae anekoag wa'ina ae ngainge ponekori aba taluro tomnep.<span class="footnote selectable" id="F-0"><sup>a</sup></span><span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>A'undi na sembe yubu lelamlomne wali uro seneragto ulamlulom. Nanag sip tangtop kom nimina, nanag aisa nenenerop. Nimi etneri nimi winihiro nanag sip payingkihirop kom tanena, nimi talup lanahirop.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ane sembe nari a'unag ambarelamsin nena, nimiri malia uropneap, nimiri san tilipto leropneap sembe ni tam wailag tanep. Aghana nimi etneri Allah Yame Walinge san tiliplamle tanena, nimi enekori seneragto leropne sembe tam wailag tanep kom.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Nimi etneri na mog so'oag nimi tahinge sembe san tilipto lerop tanena, Allahri tam nene wailag ibongkia tam orog nembanep. Aghana nimi etneri Allah Eldamne Yame Walinge san tilipto lerop tanena, wene wamap sum ene babe, amik Allahri tam karebale sum babe tam wailag nembalul kom,” aro ambatsiog.<span id="bookmarks32"></span></div>

<div class="s"><div id="s5">Kal yo'oap kal wanaap sembe yubu likipto sunumna ambatsiogha</div></div>
<div class="r"><div id="r4">(<span class="reflink"><a href="kkl-05-LUK-006.html#v43">Lukas 6:43-45</a></span>)</div></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Yesusti nen tipto ambarelamsiogti, “Kal wana mauropneag agha nimiri kal nhon wela saog kal wamla aro el tanep. Kal wana walinge maurop tanena, kal walinge aro nimiri kemero el tanep. Kal wana lobange maurop tanena, loba kal aro nimiri kemero el tanep.<span id="bookmarks33"></span> <a id="v34"></a><span class="v">34-35</span><span class="vsp">&nbsp;</span>Nimiri pamag agha lerop nena, wanaag to'opto seneragnangeag agha yubu lanaro lerop. Wali nimiri walinge aghabog wanaag pairopneag agha walinge lero ulamla. Yo nimiri yonge wanaag pairopneag agha yoaba malinge lero ulamla. Undop pagha tanena, a'un yo urop nimi wamlomne nimi ohirop paghaeri mangaroba saog wamlom. Ane sembe, a'undi walinge lemnepne erarukti, walinge lemnep kom saog wamlom.<span id="bookmarks34-35"></span> <a id="v36"></a><span class="v">36-37</span><span class="vsp">&nbsp;</span>Ot a'unag ambarelamsin nena, Allahri tam karebale sum eneko a'undam nimiri pamdi yubu leropne toman agha kemel pina, ‘A'undi wana porogne agha ulamlom to, malinge ulamlom to,’ aro tam karebatsilul. Ane sembe mog so'oag nimiri salik-malik lerop yubu ni sembe, tam karebanepne ponekoag tibin nembatnepneog wamla,” aro ambatsiog.<span id="bookmarks36-37"></span></div>

<div class="s"><div id="s6">Nimiri Yesusag, “Kekneba nhon ualulam,” seekne sembe Yesusti wembahiogha</div></div>
<div class="r"><div id="r5">(<span class="reflink"><a href="kkl-04-MRK-008.html#v11">Markus 8:11-12</a></span>; <span class="reflink"><a href="kkl-05-LUK-011.html#v29">Lukas 11:29-32</a></span>)</div></div><span id="bookmarks36-37"></span><a id="v38"></a>
<div class="p"><span class="v">38</span><span class="vsp">&nbsp;</span>Musa yubu amohirop nang etpareap, Farisi nimi etpareap tanekori Yesusag samoro yubu lelamekti, “An yubu amohiropne wamlam. Andi lelamlamne sik tanena, Allah mikibari an pere agha uanepne kekneba nhon uamenba kembaukap,” seek.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene seek aghana, Yesusti sinag samoro ambarelamsiogti, “Nimi wene ko'o ene likto palamlange Allah wail ibare agha<span class="footnote selectable" id="F-1"><sup>b</sup></span> yo sirik nimi wamang. Sindi nanag, ‘Kekneba ualulam,’ aro molbaneang aghana, undo unuanun kom. Ot sin whingag uro yabileba, el nembahinepne kekneba nhonog wamlul nena, Allah yubu silimu tiptopne Yunusag uro yabiogne saog uro sin whingag uro yabileba, sin el nembahinepne kekneba lag talul.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Yunus poneko inipnaap yo'obiap ik wilindi ikan nubunge mon lomag wamog saog uro, na mog so'oag nimi tahinge babe inipnaap yo'obiap ik wilindi mog so'o lomag wamnun.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Sin Niniwe so'oag wamek nimiri babe Yunusti Allah yubu ambatsiog yubu ka'ebaekti, sindi malia seneragto ulameka lipsiek. Yunusti yubu ka'ebaekpa, wene Yunus phelektopne nubunge nhon wamla aghana, a'un wamlom nimiri ka'elamlom kom. Ane sembe, Allahri ni tam kemero kareplamle sum eneko Allah whingag sekapmunba, Niniwe so'oag wamek nimiri a'un Yahudi nimiag tam pibukang. Tam palilamikti, ‘El nimi nubu sirikne ponekori yubu teba'en sembaek,’ aro a'unag tam pibukang.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Sik yubu ka'ebaek saog uro samenag weag mog so'o Syeba nimi sembe yubu sia lerop kel nhon wamog. Kel enekori, ‘Israel nimi sembe yubu sia lenne Salomo kemel pineri, eldi wana hekahinep yubu ka'ebanun,’ aro im so'o tiptobag agha elag yaog. Salomo samenag wana hektopne wamogpa, wene el phelektopne nubunge nhon ane wamla aghana, a'un tane wamlom nimiri ka'elamlom kom. Ane sembe Allahri ni tam kemero kareplamle sum eneko Allah whingag sekapmunba, Syeba nimi sembe yubu sia lerop kel enekori a'un Yahudi nimiag tam piplul. Tam palilamleri, ‘El nimi nubu sirikne ponekori yubu teba'en sembaek,’ aro a'unag tam piplul,” seog.<span id="bookmarks42"></span></div>

<div class="s"><div id="s7">Phia nimi kulomag samoro wa'al ingkiropne sembe Yesusti ambatsiogha</div></div>
<div class="r"><div id="r6">(<span class="reflink"><a href="kkl-05-LUK-011.html#v24">Lukas 11:24-26</a></span>)</div></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Yesusti nen tipto ambarelamsiogti, “Phia yonge nhondi nimi kulomag agha lamba pin tanena, phia aneko mektop so'oag pang-yang uro tektek papto wamneba ero pirop. Ero pirop aghana el wamnebag olog imnep kom tanena,<span id="bookmarks43"></span> <a id="v44"></a><span class="v">44</span><span class="vsp">&nbsp;</span>eldi sembanep nena, ‘Na nen samoro samen ae wamnoag aneko wa'al pinun,’ senep. Wene aro lemnari, samoro yingkina kemelamnaba, samen laplomna ae aneko lomag yae unne orogti, sembenga wali uro po'oropti, togto kemerop wamneba imnep.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Wali togto kemerop wamnaba imnari, phia samne olog yo aghana, nen samoro pina phia saekpare yo sirikne eldi enero poa wa'al ahinep. Poa wa'al ahindi, sin elap nhon nimi eneko kulomag wamnep. Nimi eneko kulomag ua urop tanena, nimi eneko samenag wamnepne olog mali aghana, sin wa'iro ua urop tanena, ya'ag mali sirik tanep. Ane saog uro a'un wene wamlom nimi babe undo wamlom. Kipto tomnohom kom tanena, ya'ag mali sirik tanep,” aro ambatsiog.<span id="bookmarks45"></span></div>

<div class="s"><div id="s8">Yesus ilinap ilipsaboap sembe lebogha</div></div>
<div class="r"><div id="r7">(<span class="reflink"><a href="kkl-04-MRK-003.html#v31">Markus 3:31-35</a></span>; <span class="reflink"><a href="kkl-05-LUK-008.html#v19">Lukas 8:19-21</a></span>)</div></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Longolamek nimi maikno tanekoag Yesusti anam yubu ambarelamsiogpa, ilinap ilipsabo taptopneap yaekti, “Yesusap haiptaberi, yubu lebukap,” aro asag sekamekti wamek.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Sekamekpa nimi taneko nhondi Yesusag ambarelamogti, “Aninap anipsaboap yaangdi, ‘Anap haiptaberi, yubu lebukap,’ aro asag sekamang,” aro ambarog.<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>Wene aro ambarog aghana, ambarog nimi enekoag Yesusti samoro yubu lelamogti, “‘An aninap anipsaboap,’ selam aghana, et nimi naninap naipsaboap wamang?” seog.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Wene seogti, eldi yubu ka'ero neleptop nimi taneko kemelamsiogti, sae nginikom agha, “Kembahilulom. Tane wamang nimina, nanin nanipsabo wamang.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Wene aro lemnange enena, nimi etneri Nani Imagneri seneropne sunsunum uro ul palamle tanena, nimi eneko sembe nari wanaag, ‘Nanipsae, nanipsa'el, nanin,’ senelamsin,” seog.<span id="bookmarks50"></span></div>
</div>
</body>
</html>
