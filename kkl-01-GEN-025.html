<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sumbaogha 25</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">25:25 </span><span class=\"ft\">“Esau” si engeropne sembe, “Hong yabuktoba,” aro engerop.</span></div>",
    "F-1": "<div class=\"footnote-p\"><span class=\"fr\">25:26 </span><span class=\"ft\">“Yakub” si engeroba ane yubu phende aro lerop. Yubu nhonneri, “Yan bubu saelbamla,” aro lerop. Yubu yogneri, “El maneri lelamla,” aro lerop.</span></div>",
    "F-2": "<div class=\"footnote-p\"><span class=\"fr\">25:30 </span><span class=\"ft\">El si yogne “Edom” engeropne aneri, “Uwongne,” aro engerop.</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = false;
var baseRef  = "kkl-01-GEN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-01-GEN-024.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sumbaogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;25&nbsp;&nbsp;</a></span>
  <span class="button"><a href='kkl-01-GEN-026.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-02-RUT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Abrahamdi yog kelaboag agha nimi liksiogne (25:1-6)</div></div><a id="v1"></a>
<div class="m">
<div class="c-drop">25</div> <span class="v">1</span><span class="vsp">&nbsp;</span>Abrahamdi yog kelabo Ketura nhon tobog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ketura tobogne nenekoag agha me mangkahiognena: Simiranap, Yogsanap, Medanap, Midyanap, Isibaghap apna Suaap mangkahiog.</div>
<div class="b">&nbsp;</div><span id="bookmarks2"></span><span id="bookmarks2"></span><a id="v3"></a>
<div class="li-v"><span class="v">3</span><span class="vsp">&nbsp;</span>Abraham elme Yogsandi mangkahiognena Siabaapna Dedanap.</div>
<div class="li2">Dedan sisana Asyur nimiapna Letus nimiap Leum nimiap.<span id="bookmarks3"></span></div><span id="bookmarks3"></span><a id="v4"></a>
<div class="li-v"><span class="v">4</span><span class="vsp">&nbsp;</span>Abraham elme Midiandi mabona Epha, Epher, Henokh, Abida, apna Elda'aap mangkahiog. Mabo enekona ni Ketura elauyabo wamek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5-6</span><span class="vsp">&nbsp;</span>Abrahamdi yog kelabo topsiogti, me pipsiogne sae agha olog-olog tatsiog. Me pilopsiogne tanekoag, “Heng walelingkirobag sip pimundi wamlulom,” aro yag lambahiogti, el sae agha nia mangkina Ishak saeag aghabog pibog.<span id="bookmarks5-6"></span></div>

<div class="s"><div id="s2">Abraham tebaogpa so'o sikeka (25:7-11)</div></div><span id="bookmarks5-6"></span><a id="v7"></a>
<div class="p"><span class="v">7-8</span><span class="vsp">&nbsp;</span>Abraham mangkaeka hengkun taibuka taubuka ulamogha teng no'opbare eptopne naualbareag (175) wamogpa, sabal taogti, wana aingniro wamogti, hain kom taogpa, ilisag yaboag yame samen piog.<span id="bookmarks7-8"></span> <a id="v9"></a><span class="v">9</span><span class="vsp">&nbsp;</span>Tebaogpa, elmabo Ishakap Ismaelapti Makhpela kirik arameag so'o siktekag aneko Mamre peramag so'o samen Hetne Sohar elme ngai wamogpa,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Abraham nenekori kamna kapto tobogti, elkel Sara kirik arame so'o sikoghag aneko Abraham babe so'o siktek.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>So'o siktekti, wamdekpa, Allahri Abraham elme Ishak neneko o'ona senelamogti, yeplamog. Li ko'o eneag Ishak neneko mag sembe so'o wailbaekag, “Beer-lahai-roi”  so'o peramag wamog.<span id="bookmarks11"></span></div>

<div class="s"><div id="s3">Abraham elme Ismaeldi nimi liksiogne (25:12-18)</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Abraham elme Ismaeldi elmabo liksiogne ane. Abraham elkel Sara arukna Hagar Mesir kel wamogti, Abrahamap maptekti, Ismael mangkaog.<span id="bookmarks12"></span> <a id="v13"></a><span class="v">13-15</span><span class="vsp">&nbsp;</span>Ismael elmabo likto piogha sunsunum uro sin sina ane:</div>
<div class="li top-spacing">Ismael elme yandome Nebayor,</div>
<div class="li">nabime Kedar,</div>
<div class="li">tanena Adbeel, Mibsam, Misima, Duma, Masa, Hadad, Tema, Yetur, Nafis, apna elabome Kedmaap.<span id="bookmarks13-15"></span></div><span id="bookmarks13-15"></span><a id="v16"></a>
<div class="p"><span class="v">16</span><span class="vsp">&nbsp;</span>Ismaeldi mabo sin aobare nangene sindi sisa aobare taogpa, sin nimi nubunang as a'ero sin si nubu taog. Ismael elmabo as babe kalun ae longoro sorobag babe a'ero-a'ero solamekpa, ua ulamekag a'ero-a'ero elmabo si sunsunum uro alamek.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ismael el mangkaekne hengkun-kunne teng lambare eptopne phende (137) wamogti, hain kom taogti, ilisagyaboag yame samen piog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Tebaogpa, Ismaeldi mangaroba sin mog so'o wamekne Hawila ina agha Syur ina agha heng walelingkirobag sip Mesira Asyur simbik wamek. Sin wamekne sikin kaboap aisa nenep tangto wamek.<span id="bookmarks18"></span></div>

<div class="s"><div id="s4">Esauap Yakubap mangkahieka (25:19-26)</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Abraham elme Ishak nenekori ulamogne ane:<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ishak mangkaekne hengkun taibuka taubuka ulamogha teng nhon eptopne naualbare (40) taogpa, elkel Ribka toro aog. Ribka eldo Labanap sikini Betuel Aramneap Aram mog so'o nimi wamdek.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Ribka neneko me mangaro an koma wamogpa, Ishak nenekori Allahag molona yubu lelamogpa, NUNI Allahri ka'ebaogpa, Ribka me monag taog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Me monag phende wamdekti, webeltalamdekpa, Ribka nenekori, “Sa'a sembe tamna nene nanag ulamla?” aro wanaag agha seneraghogti, “NANI Allahri tibin nenero ambatnilul,” aro hailbiog.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Hailpiogpa, NUNI Allahri yubu lelamogti, “Nimi sisa phende an monag wamdang. Sin-sin aisa neneptangkamtukang. Sin phende abeneko nhon agha mikipne wamleba, nabinge paliag taleba, yandonge el arukna talul,” aro ambarog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ambarogpa, wamogti, Ribka nenekori me phende mangkahiog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Samenag mangap taogne neneko kon uwong hong mana hong saog uro pongoropne mangap taog. Undo pongkamogha sembe me si Esau<span class="footnote selectable" id="F-0"><sup>a</sup></span> aro engkaog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Me amikne neneko mangaro kuluklamogti, eldori yan pubu saelbamogti, eldi, “Na sam,” aro yan saelbamogne sembe si Yakub<span class="footnote selectable" id="F-1"><sup>b</sup></span> engkaek. Ishak hengkun teng phende eptopne no'opbareap (60) wamogpa, sin phende mangkahiog.<span id="bookmarks26"></span></div>

<div class="s"><div id="s5">Eldo Esau Ilipsae taogpa Ilipsae Yakub eldo taogha (25:27-34)</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Me abeneko nubu tarekti, Esau neneko pham winang mana sae yonge wamogti, paiag pham winang mana onne yeng awi uro wamog. Yakub neneko wana aingniropne wamogti, aeag aghabog ua ulamog.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ishakti winang mana sop tenne sembe awi yeng uro wamogti, elme Esau sembe agha wanaag uro ua ulamogpa, Ribka nenekori elme Yakub sembe wanaag uro ua ulamog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Ik nhon sum Yakub nenekori kacang uwongne yolamogpa, Esau neneko paiag agha kwaneng yo uro yaog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Yaogti Yakubag, “Nangkae, na kwaneng yori uwonga ane olog tatne!” aro molbaog. “Uwonga ane,” seogne sembe si nhon Edom<span class="footnote selectable" id="F-2"><sup>c</sup></span> aro engkaek.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Esau nenekori molbaogpa, Yakub nenekori ambarelamogti, “Wali molbanelam, ane sembe anna yandonge wamlama anekona, nimi yandoa na tatnemendi, anna nabinge tamenba, na yandonge tanun taneogna, molbanelama tatkinun,” seog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Molbaogpa, Esauri, “Kwaneng yori tebanep saog ulamnari, sa'a sembe ‘Na nimi yandoa wamna,’ senun?” seog.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Seogpa, Yakub nenekori, “ ‘An nimi yandonge an wamlulam,’ aro Allah siag sik uro leplulam,” aro ambarogpa, “Otsik uro lemna,” seogpa, Yakub neneko nimi yandoa aneko taog. <span id="bookmarks33"></span> <a id="v34"></a><span class="v">34</span><span class="vsp">&nbsp;</span>Undo unuaogpa, Yakub nenekori kwaneng rotiap kacang uwonga anekoap tarogpa, teogti, piog.</div>
<div class="p">Undo ulamdekti, “Na yandonge ua una karong,” aro lipsiog.<span id="bookmarks34"></span></div>
</div>
</body>
</html>
