<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Yohanes 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">5:7 </span><span class=\"ft\">Yohanesti Yunani yubuag mome toro pibog yubu ene ora nimiri amik sum nen sarikto Yunani yubuag babe mome toro palilamek. Nimi nhon-nhondi Yunani yubuag nen ma'aro mome toro palilamekti, “Sikne aro lag phoro ambatsiroba wilindi imag wamang nena, Iliap, Eldi Yubuap, Allah Yame Walingeap tanekori sikne aro lag phoro ambarelamsiangdi, ni wilindi aneko ot nhonog wamla. Mog so'oag babe sikne aro lag phoro ambatsiroba wilindi wamang,” aro mome toro pibek.</span></div>",
    "F-1": "<div class=\"footnote-p\"><span class=\"fr\">5:16 </span><span class=\"ft\">Malia uropneri nimi loba nenep tangto uropne neneko sembe Yohanesti lag phoro tibin nembatsiog kom. Tam nene sembe Allah Yubu el urop nimiri a'ero-a'ero seneraglamang. Seneragna nhonna, “Nimiri Kristus wail ibare agha laploa piropne sembe ambatsiog,” senelamang. Nen seneragna nhon nena, Allah Yameri, “Yesus Allah Elme wamla,” aro lag neneropne sembe Yesusti samenag lelamogti, “Nimi etneri Allah Eldamne Yame Walinge san tilipto lerop tanena, Allahri tam nene wailag nemban koma lunuro opsilul,” aro ambatsiogne sembe, “Yohanesti tipto ambatsiog,” senelamang <span class=\"bk\">(Matius 12:32; Markus 3:29-30; Lukas 12:10)</span>. Nimi nhon-nhondi babe, “Nimiri Allah yeng neneropne wanaag el urop aghana, wa'epto naghi agha malia ulamangne sembe ambatsiog,” senelamang. </span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">5:3 </span><span class=\"xt\"><span class=\"reflink\"><a href=\"kkl-06-JHN-014.html#v15\">Yohanes 14:15</a></span></span></div>",
    "X-1": "<div class=\"footnote-p\"><span class=\"xo\">5:11 </span><span class=\"xt\"><span class=\"reflink\"><a href=\"kkl-06-JHN-003.html#v36\">Yohanes 3:36</a></span></span></div>"
};

initFootnotes(crossrefs);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-25-1JN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-24-2PE-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-25-1JN-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-26-2JN-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-26-2JN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">“Nu Allahag wana palirop nimiri mog so'oag nimiri seneragto ul piropne luknulamap,” seogha</div></div><a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>Nimi etneri Yesus sembe seneraglamlari, “Allahri wepto poghogne Kristus wamla,” aro elag wana palilamla tanena, Allahag agha mangap tangtop nimi wamla. Sunumnana, ili elme wamnaba, nimi etneri ili poneko o'ona sembamna tanena, elme babe o'ona semba urop.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ane saog uro Nuni Allah o'ona senelamapti nunag, “Ulamlulom,” aro arukahiog yubu sunsunum uro ulamapne pere, eldi kelmabo me babe o'ona senelamsiap.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nuri Allah o'ona senelamapne lag tangtop nena, eldi nunag, “Ulamlulom,” aro arukahiog yubu sunsunum uro ulamap.<span class="footnote selectable" id="X-0"><sup>a</sup></span> Eldi nunag “Ulamlulom,” aro arukahiog yubu enena ikin kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ikin kom nena, nimi etne Allahag agha mangap tangtop tanena, mog so'oag nimiri seneragto ul piropne mombolag nenero luknulamangdi, Allahri seneropne salero paliag nenelamang. Nuri Allahag wana palilamapne pere agha mog so'oag nimiri seneragto ul piropne mombolag nenero luknulamapti, Allahri senenne salero paliag nenelamap.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Mog so'oag nimiri seneragto ul piropne mombolag nenero luknulamangdi, Allahri seneropne salero paliag nenelamang nimi tane et nimi sembe lemna? Ot nimi etneri Yesusag, “Sik uro Allah Elme wamla,” aro wana palirop nimi sembe lemna.<span id="bookmarks5"></span></div>

<div class="s"><div id="s2">Allah Elme sembe sikne aro lag phoro ambatsiroba</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Yesus Kristus poneko yaog nena, el maghag pelengkaogpa, amik sum eneng lanaro tebaog. El maghag pelengkaogne mo kom aghana, Kristus poneko maghag pelengkaogpa, amik eneng lanaro tebaog. Tam nene sembe Allah Yameri sikne lag nenero ambarelamsil. Allah Yame eneko ot sikne agha wamla.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Sikne lag nenero ambatsiroba nhonog kom aghana, wilindi tanekona,<span class="footnote selectable" id="F-0"><sup>b</sup></span><span id="bookmarks7"></span> <a id="v8"></a><span class="v">8</span><span class="vsp">&nbsp;</span>Allah Yameri ambatsiropneap, maghag pelengkaogneap, eneng lanaro tebaogneap tam wilindi taneag agha phelekan koma tiptangtopti, sikne aro el talamap.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Phelekan koma tibil dalamlange neneko sik sembanepneog wamla. Sik sembanepneog wamlangena, nu mog so'oag nimiri, “Undo-undo uro yabioba imno,” aro ambatsiropne sik senelamap. Mog so'oag nimiri yubu leropne sik senelamap aghana, Allah Eldamneri sikne lag nenero ambarelamsilne nubu phelektopne wamla ane sembe, sik sembanepneog wamla. Allah eldamneri Elme sembe sikne lag nenero ambarelamsil yubu eneko nubu phelektopne wamla ane sembe, “Sikne” aro ka'elamap.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nimi etneri Allah Elmeag sikne aro wana palilamla tanena, Allah Yameri sikne lag nenero ambarelamsil yubu eneko saelbamlari, wanaag paia ulamla. Aghana Allahri Elme sembe sikne lag nenero ambarelamsil yubu eneko nimi etneri sik senelamla kom tanena, nimi enekori, “Allah sik komne,” aro lelamla.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Allah Yameri sikne lag nenero ambarelamsil yubu nenekona, ya'ag kamag uro unne nu mog so'oag nimiag Allahri tare agha ulamsil. Kamag uro unne tare agha ulamsilne enekona, Allah Elmeap ma'ap tangto ua ulamap.<span class="footnote selectable" id="X-1"><sup>c</sup></span><span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nimi etne Allah Elmeap ma'ap tangkamla tanena, kamag uro unne nimi enekoag wamla. Nimi etne Allah Elmeap ma'ap tangtop kom tanena, kamag uro unne nimi enekoag wamla kom.<span id="bookmarks12"></span></div>

<div class="s"><div id="s3">Ya'ag kamag uro unne sembe el nembahiogha</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>A'un Allah Elmeag wana palilamlom nimi sembe, nari mome nene a'un sembe toro palilamna andarina, a'un el wapmundi, “Kristus si nubunge ponekoag wana palilamapne sembe ya'ag kamag wamukap,” aro el uro wamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nuri Allahag mololamapne eldi seneropne sunsunum uro molorop tanena, “Sik uro ka'ebalul,” aro log kom uro sik senelamap.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Apna nuri mololamapne ka'elamlange sembe el wamap tanena, nu el wamapne babe, “Nuri elag mololamapne sunsunum uro ualeba, nunag talul,” aro el wamap.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>A'unkabo Yesusag wana palirop nimi nhondi malia ulamle tanena, nimi eneko sembe Allahag molbarelamlulom. El malia urop nimi enekori loba nenep tangto urop komne ulamle tanena, nimi eneko sembe Allahag molbarelapmuna andarina, kamag uro unne tatlul. Aghana nimiri malia uropti loba nenep tangto uropne babe wamla.<span class="footnote selectable" id="F-1"><sup>d</sup></span> Nimiri loba nenep tangtopne neneko malia ulamle tanena, tam neneko sembe, “Allahag molbarelamlulom,” aro nari a'unag ambarelamsin kom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nimiri wana sengkwanekto uropne ni aneko malia uropne wamla. Aghana nimiri malia uroba loba nenep tangto urop komne babe wamla.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Nu el uro wamap nena, nimi etne Nuni Allahag agha mangap tangtop tanena, nimi enekori malia ulamla kom. Nimi eneko sembe Allah Elmeri tiro yae ulamla andarina, phia yonge enekori nimi eneko salero omnep kom.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Mog so'oag nimiri seneragto ul piropne neleptop nimi taneko yonge nenekori saelbamsil aghana, nunna Nuni Allahag agha mangap tabunge sembe el uro wamap.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nen nu el uro wamap nena, Allahri nu sembe, “Sikne ponekoap ma'ap taukang,” aro Elme poghol aogne yaogti, nu el nenelamsiog. Allah Elme Yesus Kristus ponekoap ma'ap tangtopne pere agha sikne ponekoap ma'al dalamap. Yesus Kristus poneko Allah sikne wamlange ponekori nimi ya'ag kamag nembahinepne wamla.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Namabo, a'undam nimi yae up tangkapmuna andarina, mema yogne whingag nemban koma Nuni Allah wail ibarelamlulom kom.</div>
<div class="p">Abenda.<span id="bookmarks21"></span></div>
</div>
</body>
</html>
