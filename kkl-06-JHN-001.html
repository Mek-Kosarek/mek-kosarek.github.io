<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:15 </span><span class=\"fq\">Yohanes ponekori </span><span class=\"ft\">Wene mome toro palilamogne Yohanesti eldamne sembe lebog kom aghana, Yohanes nhon maghag pelengehiropne sembe lebog. </span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-06-JHN-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Yohanes</span></div>
<div class="mt2"><span class="mt2">PONEKORI YUBU WALINGE YESUS SEMBE</span></div>
<div class="mt2"><span class="mt2">MOME TOBOG YUBU</span></div>
<div class="b"></div>
<div class="b"></div>

<div class="s"><div id="s1">Allah Yubu mog so'oag nimi taogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Nia mangkina wamna komag, yum-yum samenag Allah Yubu aneko wamog. Yubu aneko Allahap nikag wamdekti, Yubu aneko Allah Eldamne wamog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nia mangkina wamna komag, yum-yum samenag Allah Yubu poneko Allahap nhonag wamog.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Allahri nia ni sumbaogne Allah Yubu poneko pere agha sumbaog. Nia ni el pere agha sumbaogpa, nhon babe el pere agha sumban koma uropne wamla kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kamag uro unne elag wamogpa, kamag uro unne neneko mog so'oag nimi sembe tibin wareropne wamog.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Tibin wareropne nenekori inibin uro urobag warelamla aghana, inibinne nenekori tibin aneko salero niknibanep koma wamog.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Allahri poghog nimi nhon si Yohanes wamog. Allahri nimi eneko poghog nena,<span id="bookmarks6"></span> <a id="v7"></a><span class="v">7</span><span class="vsp">&nbsp;</span>“Nimi niri el pere agha sik sembaukang,” aro poghogpa, nimi eneko, “Tibin wareropne neneko sembe sik yubu lag nenero ambarelamsinun,” aro yaog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yaog nimi eneko eldamne tibin wareropne neneko wamog kom aghana, “Tibin wareropne neneko sembe sik yubu lag nenero ambarelamsinun,” aro yaog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ambarelamog sum eneko, tibin wareroba taptopne nimi ni tibin warebahinepne poneko mog so'oag yalamog.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yaogti mog so'oag wamog. El pere agha mog so'o ane sumbaog aghana, mog so'oag nimi tanekori el ilirop kom.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Elna elenge mog so'oag wamek nimiag yaog aghana, elenge mog so'oag wamek nimi tanekori toro piro aek kom. Toro piro aek kom aghana,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>nimi nenneri toro piro aekti, el siag sikne aro wana palilamek. El siag wana palirop nimi tanekoag mikiba tatsiog andarina, sin Allah Elmabo tanep.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sin Allah Elmabo tanep nimi taneko mangap tangto yabinep nena, nimi enengag olmagha pogtop agha kom. Apna nimiri, “Wana bobonge agto yaboho,” seneropneap, “Me pairo liksisebe,” seneropne agha kom aghana, Allah Elmabo tanep nimi taneko ot Allahri seneropne agha mangap tangtop.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Allah Yubu aneko mog so'oag nimi taogti, nu nusamag ua ulamog. El ponekoag sikneap nimiag wana yororo senehinneap to'opto wamog. Undo wamogpa, sunsunum uro Iliri Elme ot nhonogne ponekoag imang wareroba pibogpa, elag imang warelamogha haingdi ibubu.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>El sembe Yohanes ponekori<span class="footnote selectable" id="F-0"><sup>a</sup></span> haum aro ambarelamsiogti, “Nimi eneko sembe samenag ambarelamsisiri, ‘Na wene wamna aghana, amik yalulne pone na anam wamna komag el yum-yum samenag wamog. Ane sembe na phelekto el nubunge tal,’ sehinge pone ane wamla,” aro sik yubu lag nembarelamsiog.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nimiag wana yororo senehinne elag to'opto wamogneag agha tarelamsildi, nen ma'aro wana yororo tarelamsilne nu niri toro salelamap.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Eldi tatsiropne nunag taog nena, Musa pere agha aruksirop yubu eneko tatsiog. Apna wana yororo senehinneap sikneap Yesus Kristus pere agha nunag taog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nimi nhondi babe Allah ilirop kom. Aghana Elme ot nhonogne, Allah wamlange poneko, Ili puka urobag pukamlange ponekori Ili sembe nunag el nenero ambarelamsil.<span id="bookmarks18"></span></div>

<div class="s"><div id="s2">Yohanesti sikne lag nenero ambatsiogha</div></div>
<div class="r"><div id="r1">(<span class="reflink"><a href="kkl-03-MAT-003.html#v1">Matius 3:1-12</a></span>; <span class="reflink"><a href="kkl-04-MRK-001.html#v2">Markus 1:2-8</a></span>; <span class="reflink"><a href="kkl-05-LUK-003.html#v15">Lukas 3:15-17</a></span>)</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Yohanes sembe ka'ebaekti, Yahudi nimi nubunang as Yerusalem wamek nangdi memnang Allah sembe palirop nangap Lewi nangap elag pogsiek. Poglamsiekti, “Yohanesag pimundi, ‘Anna etne?’ aro haibalulom,” seek.</div>
<div class="p">Wene seekpa, yaekti haibaekpa, Yohanesti sik yubu ambatto lag nembatsiog. Sik yubu lag nembatsiog nena,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>lag phoro lemnepne likipto lemna koma ambatsiog. Lag phoro ambarelamsiogti, “Nana Allahri weptopne, ‘Saelbamsululam,’ aro pogtopne Kristus wamna kom,” seog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene seogpa sindi, “Wene selamba, anna etne? Anna Allah yubu silimu tiptopne Elia poneko samoro yingkiropne wamlam te?” aro haibaek.</div>
<div class="p">Wene aro haibaekpa Yohanesti, “Kom,” seog.</div>
<div class="p">Kom seogpa, nen hailamekti, “Anna Allahri yubu silimu tiptopne nubunge, ‘Pognun,’ seogne poneko wamlam te?” aro haibaek.</div>
<div class="p">Wene aro haibaekpa Yohanesti, “Kom,” seog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kom seogpa hailamekti, “Kom selam tanena, anna etne nunag ambatsi. Ambatsimenba nu pogsiang nimiag yubu poa ambarel phukap. Andamne sembe tibin nembatsululam te?” aro haibaek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene aro haibaekpa, Yohanesti sinag samoro ambarelamsiogti, Yesaya Allah yubu silimu tiptopneri lebog yubu tagto lelamogti, “Na wamnangena,</div>
<div class="q top-spacing">‘Pai aldesag nimi nhondi yubu haum aro nimi yoplamsilul nena,</div>
<div class="q2">“Nu Saelba Uhiropne yanepne sembe ina yarelamlulom.</div>
<div class="q2">El yanep ina porog nenelamlulom,” ’</div>
<div class="p">aro ambatsirop nimi eneko wamna,” seog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene aro ambatsiogpa, sin Farisi nimi agha pogsiek nimi tanekori ka'ebaekti,<span id="bookmarks24"></span> <a id="v25"></a><span class="v">25</span><span class="vsp">&nbsp;</span>elag hailamekti, “Andi andamne sembe, ‘Na Kristus poneko kom. Na Elia poneko kom. Na Allahri yubu silimu tiptopne nubunge poneko babe kom,’ selam. Undop pagha tanena, sa'a sembe nimi maghag pelengelamsilam?” aro haibaek.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Wene aro haibaekpa, Yohanesti sinag samoro, “Nari maghag nimi pelengelamsin aghana, nimi nhon a'undi el ilirop komne a'un nusamag sekamlari,<span id="bookmarks26"></span> <a id="v27"></a><span class="v">27</span><span class="vsp">&nbsp;</span>amik yalul. Na wene wamna aghana, amik yalulne poneko nimi nubunge nanap sunsunum komne yalul. Nubunge poneko yaleba, na ologne wamnangeri eldi yan wangana haing lopnepne babe nanap sunurop kom,” aro ambatsiog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ni ane uro yabiogne mag Yordan kauro heng walelingkirobag sip Betania so'oag wamekpa, Yohanesti nimi maghag pelengelamsioghag anekoa uro yabiog.<span id="bookmarks28"></span></div>

<div class="s"><div id="s3">“Yesus Allahri pham Domba Me wamla,” aro Yohanesti lag phoro lebogha</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Imbaogti kwelekaogpa, lukunne neneko Yesus yalamogha tiboghaogti, Yohanesti nimiag ambarelamsiogti, “Tibogahut! Allahri pham Domba Me yalamla. Nimi mog so'oag urop nimiri malia uroba toro tobogahinepne poneko yalamla.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nari samenag yubu lelamnori, ‘Na wene wamna aghana, amik yalulne pone na anam wamna komag el yum-yum samenag wamog. Ane sembe na phelekto el nubunge tal,’ senonge poneko wene ane yalamla.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Anamagna el sembe etne wamla aro nari babe iamsi kom. Ekon wamsi aghana, ‘El poneko etne wamla aro Israel nimi whingag lag talul,’ aro nari nimi ambatto maghag pelengel alamsin,” seog.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Samenag uro yabiogne sembe Yohanesti sik uro lag nenero ambarelamsiogti, “Nari haingdi kemelamnoba, Allah Yame Walinge winang yalma saog uro imag agha kulukul ingkina el alibag pukamori, wamoa imno.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Na pogneonge ponekori nanag ambatneho komba, nari babe el etne wamla aro iamsene kom. Aghana Allahri nanag, ‘Nimi ambatto maghag pelengelamsululam,’ aro pogneonge ponekori anamag el nembatneo. Yubu ambarelamneori, ‘Kemelapmenba Allah Yame Walinge nimi nhon alibag kulukaleri pukamlul. Elag pukamleri wamle nimina, el ponekori Allah Eldamne Yame Walinge nimiag pelengero tatsilul,’ aro ambatneo.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Nadamneri haingdi imnori, sikne aro lag nenero ambarelamsino yubuna, ‘Nimi eneko Allah Elme wamla,’ aro lemna,” seog.<span id="bookmarks34"></span></div>

<div class="s"><div id="s4">Yesusti eldi yubu ka'ero neleptop nang samne yopsiogha</div></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene aro lebogpa, imbaogti kwelekaog sum eneko Yohanes samen wamoghag aneko wamogpa, eldi yubu ka'ero neleptop nang phendeap elap nhon wamek.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Wamekti kemelamogpa, Yesus yabaloghogha tiboghaogti, “Tibogahut! Allahri pham Domba Me ano,” seog.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Wene seogpa, Yohanesti yubu ka'ero neleptop nang abenekori ka'ebarekti, Yesusag nelepto pirek.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Neleplamdekpa wailag sip tangabom agha sin neleplamdeka ipsiogti, Yesusti hailamsiogti, “A'un sa'a elamdom?” aro haibahiog.</div>
<div class="p">Wene aro haibahiogpa, sindi samoro elag, “Rabi,” serek. “Rabi,” serek nena, nuri yubuag tiptop nena, “Yubu amohinne nubunge,” aro kiptop yubu wamla. Sin abenekori elag, “An tala sip wapmenba, anag yanunam?” aro haibarek.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Wene aro haibarekpa, Yesusti sin phendeag, “Yarumundi a'undi haingdi kembarurom,” seog.</div>
<div class="p">Wene seogpa, sin elap nhon pirek. El ua ulamoghag kembarek nena, ae sinag agha pirekti, sum eneko sum elap nhon wamek.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40-41</span><span class="vsp">&nbsp;</span>Sin phende Yohanesti yubu lebogne ka'ebarekti, Yesusag nelebarek nimi abeneko nhonna si Andreas. Sin phende abeneko Yesusap nhon wamekne kolbi agha Andreasti peket elkae Simon Petrus ero ibog. Andreas poneko Simon Petrus ilipsae taptopne wamog. Andreasti ambarelamogti, “Allahri wepto poghogne Mesias poneko imnamdi, elap haiptaap,” aro ambarog. Mesias seogne neneko Yunani yubuag tipto lerop tanena, Kristus aro engerop.<span id="bookmarks40-41"></span></div><span id="bookmarks40-41"></span><a id="v42"></a>
<div class="p"><span class="v">42</span><span class="vsp">&nbsp;</span>Wene aro ambarogti, Andreasti Simon enero poa Yesusag payaog. Yesusag enero poa yaogpa, Yesusti yop-yoba kembaogti yubu lelamogti, “An Simon, Yohanes elme. An si, ‘Kefas’ aro engelangkukang,” seog. Si Kefas nenekona, “Yimag kirik,” aro engerop. Yunani yubuag seneragna nikne, “Petrus,” aro lemnep.<span id="bookmarks42"></span></div>

<div class="s"><div id="s5">Yesusti Filipusap Natanaelap yopsiogha</div></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Imbaogti kwelekaog sum eneko Yesusti, “Galilea so'oag pinun,” aro seneraghogti, Filipus ibog. Filipusap haiptarek abeneko pere Yesusti yubu lelamogti, “Yae, nanag nelebanululam,” seog.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Filipus eldi asna Andreasap Petrusap wamdekag as soro kalurop as Betsaidange wamog.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Filipusti Natanael ero ibogti, yubu ambarelamogti, “Nuri wene haiptaapne ponekona, Musari aruksirop yubu mome toro pibogneap, Allahri yubu silimu tiptop nangdi mome toro pibek yubuap abeneko toman, ‘Yalul,’ seekne poneko ibap. Elna Nazaretne Yusup elme si Yesus wamla,” seog.<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Wene seogpa, Natanael ponekori, “As Nazaret selamne nenekoag agha walinge nhon lag tanep te?” seog.</div>
<div class="p">Wene seogpa, Filipusti elag samoro, “An yamendi, haingdi iplulam,” seog.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Wene seogpa, palamdek abeneko Natanael Yesusag yalamog. Yalamogha ibogti, Yesusti el sembe yubu lelamogti, “Tibogahut! Israel nimi enena, sik uro nimi pan khero seneropne nhon babe elag wamla komne,” seog.<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>Wene seogpa, ka'ebom agha Natanael ponekori, “Welaro na el wamnelam?” aro Yesusag haibaog.</div>
<div class="p">Wene aro haibaogpa, Yesusti samoro elag yubu lelamogti, “Filipusti anag anam yopken komag, an kal ara tamag aneko ulamoma haingdi ipkeno,” seog.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Wene seogpa, Natanael ponekori elag, “Nai, an yubu amohinne nubunge wamlamne, an Allah Elme wamlam. An Israel nimi sembe yubu sia lero saelba uhiropne wamlam,” seog.<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Wene seogpa, samoro Yesustina, “Nari anag, ‘Kal ara tamag wamomba haingdi ipkeno,’ senne sembe andi nanag sikne aro wana palilamnelam te? Nari an ipkenonge olog umag wamla aghana, amik uro yabilulne nubu sirikne wamleba, andi haingdi iplulam,” aro ambarog.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Elag nen tipto yubu lelamogti, “Yubu sikne agha a'unag ambatnuahin. Im phologleba, na mog so'oag nimi tangtopne ponekoag Allah arukna imag nang malaikat kululung walelem alamukanga iplulom,” aro ambarog.<span id="bookmarks51"></span></div>
</div>
</body>
</html>
