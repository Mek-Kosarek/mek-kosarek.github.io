<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yohanes 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = true;
var baseRef  = "kkl-06-JHN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-05-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-06-JHN-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='kkl-06-JHN-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-07-ACT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus pan khebaogpa saelbaeka</div></div>
<div class="r"><div id="r1">(<span class="reflink"><a href="kkl-03-MAT-026.html#v47">Matius 26:47-56</a></span>; <span class="reflink"><a href="kkl-04-MRK-014.html#v43">Markus 14:43-50</a></span>; <span class="reflink"><a href="kkl-05-LUK-022.html#v47">Lukas 22:47-53</a></span>)</div></div><a id="v1"></a>
<div class="m">
<div class="c-drop">18</div> <span class="v">1</span><span class="vsp">&nbsp;</span>Yesusti wene aro molona Allahag molbaogti, elap eldi yubu ka'ero neleptop nangap nhon lamba palamekti, mag Kidron pirop ina kauro tara sip piek. Sin piekag aneko nimiri awe wero meroba nhonag Yesus eldi yubu ka'ero neleptop nangap aneko wa'al piek.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Yesus sinap piekag anekona, ik nhon-nhon babe Yesus eldi yubu ka'ero neleptop nangap aneko yingkina ua urop. Ane sembe, Yudas Yesus pan khebanepne ponekona el uro wamog mog so'oag piek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Aneko pina wamekpa, memnang Allah sembe palirop nang sikini yaboap, Farisi nimiap tanekori Allahri Mem Ae yae ua urop nangap Roma nimi yin salerop nang teng etpareap, “Yesus sae salel pululom,” aro poloro wimbahiek. Wimbahiek nimi tanekona, wheaap, tibin warebahinne yogneap, mal tarobaap salelamekpa, Yudasti enero pabalamsiogti, Yesus elkaboap wamekag aneko piek.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Yalamekpa Yesusti elag uro yabinepne ni el uro wamogti, yaek nimi tanekoag lamba piog. Sinag piogti hailamsiogti, “A'unna etne elamlom?” aro haibahiog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Wene aro haibahiogpa sindina, “Yesus Nazaretne poneko elamap,” seek.</div>
<div class="p">Wene seekpa Yesusti, “Na wamna,” seog. Yudas Yesus pan khebaogne poneko babe sin nimi tanekoap nikag sekamog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yesusti, “Na wamna,” seogne sembe sin wailag sip ko'ol piekti, so'oag malingkiek.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Yesusti nen sinag hailamsiogti, “A'undi etne elamlom?” aro haibahiog.</div>
<div class="p">Wene aro haibahiogpa sindi, “Yesus Nazaretne poneko elamap,” seek.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene seekpa Yesusti, “Nari usa aneko lemnange, ‘Na wamna,’ sen. A'undi na sembe elamnelom pagha tanena, nimi nenne tane sae lipsimunba pukang,” seog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Wene seog nena, Yesusti samenag Allahag, “Nari saeag pipsilum nimi ni wamangne nhon babe ka'eseptangto kom tal kom,” aro lebogne sunsunup talul aro nimi tanekoag, “Sae lipsimunba pukang,” seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Undo uro yabiogpa, Simon Petrusti karog nhon payamogpa, sin yaek nimi anabiag agha memne Allah sembe palirop nang sikini nubunge arukna nhon si Malkhus babe yingkina wamog. Wamogpa Petrusti karog payaogha kilbom agha lebogti, Malkhus ponekori ao sirikne pubom agha pelengkaog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ao pubom agha pelengkaogpa, Yesusti Petrusag yubu lelamogti, “Karog ane nen samoro karog liroba aeag tobongkiplulam. Na Naniri nanag, ‘Seklero tebalulam,’ aro mag tebatneloa saog uro tatnelne nari tenepneog wamla,” seog.<span id="bookmarks11"></span></div>

<div class="s"><div id="s2">Memnang Allah sembe palirop nang sikini nubunge whingag Yesus poa pieka</div></div>
<div class="r"><div id="r2">(<span class="reflink"><a href="kkl-03-MAT-026.html#v57">Matius 26:57-58</a></span>; <span class="reflink"><a href="kkl-04-MRK-014.html#v53">Markus 14:53-54</a></span>; <span class="reflink"><a href="kkl-05-LUK-022.html#v54">Lukas 22:54</a></span>)</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seog ane sembe, Roma nimi yin salerop nang maikno tanekoap, sikini wamogne ponekoap, Yahudi nimiri Allahri Mem Ae yae ua urop nangap tanekori Yesus saelbaekti haing sae kaubek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yesus haing sae kaupto poa lebekti, samenagna Hanas ponekoag poa piek. Hanasag poa piek nena, Kayafasti Hanas elmangkel toropne poneko wamog. Kayafas ponena, hengkun enekoag el agha memnang Allah sembe palirop nang sikini nubunge wamog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kayafas poneri samenag Yahudi nimi nubu nangag, “Nun nimi sembe nimi nhon tebale tanena wali,” seogne pone wamog.<span id="bookmarks14"></span></div>

<div class="s"><div id="s3">Petrusti Yesus sembe, “Na ekonne,” seogha</div></div>
<div class="r"><div id="r3">(<span class="reflink"><a href="kkl-03-MAT-026.html#v69">Matius 26:69-70</a></span>; <span class="reflink"><a href="kkl-04-MRK-014.html#v66">Markus 14:66-68</a></span>; <span class="reflink"><a href="kkl-05-LUK-022.html#v55">Lukas 22:55-57</a></span>)</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Simon Petrusap, Yesusti yubu ka'ero neleptopne nhonapti sin Yesus salero poa palameka keme nelero palamdek. Yesusti yubu ka'ero neleptopne nhonne ponena, memnang Allah sembe palirop nang sikini nubungeri el nimi wamog. Ane sembe el babe Allah sembe palirop nang sikini nubungeri aramag Yesus poa wa'alameka nelepto wa'iog.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ot Petrusna wa'in koma asag siba ina siramag sekamog. Asag siba sekamog ane sembe, elkae Yesusti yubu ka'ero neleptopne memnang Allah sembe palirop nang sikini nubungeri el wamogne poneko nen samoro lambaog. Lambaogti ina siramag yae ulamog kel enekoag yubu lebogti, Petrus embaogti, ae aramag sip poa wa'al piog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ina siramag yae uro yeplamsiog kel enekori Petrusag yubu lelamogti, “An babe nimi enekori yubu ka'ero neleptopne nhon wamlam kom te?” aro haibaog.</div>
<div class="p">Wene aro haibaogpa Petrusti, “Na kom,” seog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Memnang Allah sembe palirop nang sikini nubunge arukna tanekoap, Allahri Mem Ae yae ua urop nangap aneko wamek. Son uahiogne sembe auk lolbamekag aneko auk lekto sekamek. Wamekpa Petrus babe sekel pina sinap nhon auk lekto sekamog.<span id="bookmarks18"></span></div>

<div class="s"><div id="s4">Memnang Allah sembe palirop nang sikini nubungeri Yesus haim-haim alamogha</div></div>
<div class="r"><div id="r4">(<span class="reflink"><a href="kkl-03-MAT-026.html#v59">Matius 26:59-66</a></span>; <span class="reflink"><a href="kkl-04-MRK-014.html#v55">Markus 14:55-64</a></span>; <span class="reflink"><a href="kkl-05-LUK-022.html#v66">Lukas 22:66-71</a></span>)</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wamekpa memnang Allah sembe palirop nang sikini nubungeri Yesusag yubu lelamogti, eldi yubu ka'ero neleptop nang sembe babe, eldi amoro ambatsirop yubu sembe babe haim-haim alamog.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Haibaogpa Yesusti samoro, “Nari yubu ambarelamsinne mog so'o eneag wamang nimi whingag agha lag phoro ambarelamsin. Allah yubu lero winirop aeag agha babe, Allahri Mem Ae aramag agha babe, Yahudi nimi ni winip tangtobag aneko sop-sop yubu ambarelamsin. Nari nimiag tognoro yubu ambatsiropne nen nhon wamla kom.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Undop pagha tanena, sa'a sembe nanag haibanelam? Nari yubu ka'elamong nimi taneri nari sinag ambatsinonge el wamang. Ane sembe sinag haibahimenba ambatkukang,” seog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Yesusti wene seogne sembe yae wamsiogne nhon el peramag sekamogne nhondi Yesus whingag taeplam lobog. Taeplam lobogti, “Andi memnang Allah sembe palirop nang sikini nubungeag undo lemnep kom,” seog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene seogpa, Yesusti samoro, “Nari yubu malinge lepsene tanena, wene ane, ‘Yubu malinge undo leplam,’ aro sikne lag nembatsinep. Aghana ot sikne agha lemna ane sembe, sa'a sembe omnelam?” seog.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wene seogti, Yesus anam haing sae kaupto wamogpa, Hanasti nimi aruklamsiogti, “Memnang Allah sembe palirop nang sikini nubunge Kayafas poneag poa pululom,” aro arukahiog.<span id="bookmarks24"></span></div>

<div class="s"><div id="s5">Petrusti nen Yesus sembe, “Na ekonne,” seogha</div></div>
<div class="r"><div id="r5">(<span class="reflink"><a href="kkl-03-MAT-026.html#v71">Matius 26:71-75</a></span>; <span class="reflink"><a href="kkl-04-MRK-014.html#v69">Markus 14:69-72</a></span>; <span class="reflink"><a href="kkl-05-LUK-022.html#v58">Lukas 22:58-62</a></span>)</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Simon Petrus ae aramag wamogti, auk lekto sekamogpa, nimi wamek nimi tanekori elag hailamekti, “An babe nimi enekori yubu ka'ero neleptopne nhon wamlam kom te?” aro haibaek.</div>
<div class="p">Wene aro haibaekpa Petrusti, “Na kom,” seog.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>“Na kom,” seog aghana, anamag Petrusti karog kilbom agha ao pupto pelengkaog nimi eneko elkae sisa nik nimi ane babe wamog. Elkae eneko babe memnang Allah sembe palirop nang sikini nubunge arukna wamogti Petrusag, “Usa nu awe meroba anekoag wamapba, an nimi nenekoap nhon wamlamne ipken kom te?” seog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene seogpa, Petrusti nen kom alamog abeneko winang ayamdi kau seog.<span id="bookmarks27"></span></div>

<div class="s"><div id="s6">Yesus Pilatus whingag pabieka</div></div>
<div class="r"><div id="r6">(<span class="reflink"><a href="kkl-03-MAT-027.html#v1">Matius 27:1-2</a></span>, <span class="reflink"><a href="kkl-03-MAT-027.html#v11">11-14</a></span>; <span class="reflink"><a href="kkl-04-MRK-015.html#v1">Markus 15:1-5</a></span>; <span class="reflink"><a href="kkl-05-LUK-023.html#v1">Lukas 23:1-5</a></span>)</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Yesus Kayafasti aeag agha poa lebekti, mog so'o saelba uropne gubernur ua urop aeag aneko poa piek. Poa palamekag aneko lukun taogpa, poa palamek. Ane sembe Yahudi nimi tanekori senelamekti, “Gubernur pone Yahudi nimi komdina, eldi aeag wa'ibe tanena, nunag sembenga kalup tanep. Sembenga nunag kalup tanepne sembe nuri Paskah sum kwaneng roti walerop komne tero ulamnep kom,” senelamekti wa'iek kom.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Wa'iek kom ane sembe, Pilatus sinag lambaogti hailamsiogti, “Nimi neneri huaoba, elag tam piplomdi payamlom?” aro haibahiog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene aro haibahiogpa, sindi samoro, “Nimi eneri malia uaho kom tanena, elna andi saeag nembahabe kom,” seek.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wene seekpa, Pilatusti sinag yubu lelamogti, “Nimi ene poa pimundi, a'undam nimiri aruksirop yubu sunsunum uro elag tam piplomne karebalulom,” aro wene seog.</div>
<div class="p">Wene seogpa, Yahudi nimi nubunang tanekori, “Nu Yahudi nimi an umag wamaptina, nuri nimiag tam karebi agha, ‘El tebalul,’ aro tam pelengkanep kom wamap,” seek.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Sindi wene seek nena, Yesusti samenag el wamogti, “Undo tebanun,” aro yubu lebog. Eldi yubu lebogneap sunsunum uro sindi wene aro lelamekne uro yabiog.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Pilatus samoro eldi aeag wa'al piog. Yesus yobogti hailamogti, “Anna Yahudi nimi sembe yubu sia leropne poneko te?” aro haibaog.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wene aro haibaogpa, Yesusti elag samoro, “Andi na haibanelam yubu ene an mori to, nimi orangeri na sembe samenag ambatkeangpa, yubu leplam to?” aro hairo ambarog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene aro ambarogpa Pilatusti, “Na Yahudinge wamna te? Andi sisa nik nimi tanekoap, andam nimiri memnang Allah sembe palirop nang sikini yaboapti saelbagheongdi, nari saeag nembagheong. Andi sa'a uaom?” aro haibaog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Wene aro haibaogpa, Yesusti elag samoro ambarelamogti, “Nari saelba uhiroba neneko mog so'o eneag wamang nimiri seneragto ul piropne sunsunum uropne kom. Mog so'oag nimiri seneragto ul piropne sunsunum uro saelbamsiso tanena, na yae ua unerop nimi tanekori mal nembaheng. Mal nembaheng andarina, na Yahudi nimi nubunangdi saeag nembaneheng kom. Aghana nari wene saelba uhiroba neneko mog so'o aneag agha wamla kom,” seog.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Wene seogpa, Pilatusti hailamogti, “Wene selam tanena, anna yubu sia lenne wamlam te?” aro haibaog.</div>
<div class="p">Wene seogpa, Yesusti samoro, “Andi na sembe, ‘Yubu sia lenne wamlam,’ selamne andi yubuag leplam. Na mangaro yabahiri, na mog so'oag ane yahingena, tam ot nhonog sembe yahi. Ot nhonogne sembe yahingena, nimiag sikne agha lag nenero ambatsinne sembe yahi. Nimi etneri sikneag agha seneragto ul pirop tanena, nari yubu ambarelamsinne ka'elamnel,” seog.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Wene seogpa Pilatusti, “Andi, ‘Sikne’ alamlamne sa'ange sembe leplam?” seog.<span id="bookmarks38"></span></div>

<div class="s"><div id="s7">“Yesus tebalul,” aro yubu karepto pibeka</div></div>
<div class="r"><div id="r7">(<span class="reflink"><a href="kkl-03-MAT-027.html#v15">Matius 27:15-31</a></span>; <span class="reflink"><a href="kkl-04-MRK-015.html#v6">Markus 15:6-20</a></span>; <span class="reflink"><a href="kkl-05-LUK-023.html#v13">Lukas 23:13-25</a></span>)</div></div>
<div class="p">Wene seogti, Pilatus eldi ae lomag wamogha nen lambaogti, Yahudi nimi nubunang tanekoag yaog. Sinag yubu lelamogti, “Nari tam kembanba, nimi eneag tam palinne nhon babe imna kom. <a id="v39"></a><span class="v">39</span><span class="vsp">&nbsp;</span>Aghana samenag agha a'undi ul palamlomne sunsunum uro, a'undi ik nubu sum Paskah seneragto ul palamlomne abeneko pere haing sae kauptop nimi nhon nari a'un sembe sae lobarelamsin. Ane sembe nari wene nimi sae lobatsinep tanena, a'undi awi senen nena, ‘Yahudi nimi sembe yubu sia lenne pone sae lobatsiso,’ senelamlom te?” aro haibahiog.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Wene aro haibahiogpa, nimi tanekori haum aro yubu lelamekti, “Nimi neneko kom. Barabas agha sae lobatsululam,” alamek. Ot Barabas ponena, nimi ohiro haoghaba toropne wamog.<span id="bookmarks40"></span></div>
</div>
</body>
</html>
