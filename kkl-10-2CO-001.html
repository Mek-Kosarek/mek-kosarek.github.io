<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 Korintus 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:19 </span><span class=\"fq\">Silwanusap </span><span class=\"ft\">El si nhon Silas poneko sembe lebog senelamap.</span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">1:8 </span><span class=\"xt\">Pogsiog Nang 19:22—20:1</span></div>"
};

initFootnotes(crossrefs);

});

// Chapters
var chapters = [ { start: 1, end: 13 }];
var hasIntro = true;
var baseRef  = "kkl-10-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-09-1CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-10-2CO-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-10-2CO-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-11-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Korintus</span></div>
<div class="mt2"><span class="mt2">Nimi Sembe</span></div>
<div class="mt2"><span class="mt2">Paulusti Mome Toro Pibogha Phendepne</span></div>
<div class="b"></div>
<div class="b"></div>

<div class="s"><div id="s1">Paulusti Korintus nimi kipsiogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Nangkabo, na Paulusti a'un as soro kalurop as Korintus wamlom nimiag mome toro palilamna. Allahri seneropne sunsunum uro eldi wepto poghogne Kristus Yesus ponekori na Paulus wepneogti, “Nari yubu ambatto tongolamsululam,” aro pogneog. A'un Allahri kelmabo maboap Yesusag wana paliro winip tangtop nimi sembe mome toro palilamna. Nungkae Timotiusapti a'un kiplamsinam. Apna a'un Akhaya so'oag tala-tala wamlomba, Allahri a'un, “Nari kelmabo me walingeog talulom,” aro wepsiog nimi wamlomne, nuri a'un nhin kiplamsinam.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Nuni Allahap Yesus Kristus nu Saelba Uhiropne ponekoapti wana a'unag yorolamsirikti, a'un wana aingnilamsurukang,” senelamnamdi a'un sembe molbarelamsinam.<span id="bookmarks2"></span></div>

<div class="s"><div id="s2">Paulusti Allah omekto kibogha</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Nuri omeklamukap nena, Yesus Kristus nu Saelba Uhiropne Ili Allah omeklamukap. Elna Nuni wamlari, nu yareag senelamsil. Allah ponekona nimi wana mikip nembahinepne ni tarelamsilne poneko wamla.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nu seklenne ni seklelamoboba, Allahri nu wana mikip nenelamsio. Nuri babe ora nimi seklenne ni seklelamik abeneko pere, wana mikip nembahiongeag agha wana mikip nembahinepne ora nimiag tipto ambarelamsukap.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Tam nene sembe Kristus seklenne seklelamogne nunag selelep aro pongoro yabalamlaba, seklelamap saog uro, Kristus pere agha nu wana mikip nembahiogne babe selelep aro pongolamla.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nu seklenne seklerop nena, “A'un taulbahileba, wana mikip talamlulom,” aro nu seklerop. Nu wana mikip nenehirop nena, a'un babe wana mikip tanepne sembe nu wana mikip nenehirop. A'un wana mikip tamun andarina, nu seklelamap saog uro seklelapmun tanena, wana khapto wamlulom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nuri a'un sembe, “Uro yabilul,” aro tilamapti, wana sepsebek aro seneraglamap nena, “Nu seklelamap saog uro a'un babe seklelamlom ane sembe, nu wana mikip nenelamsil saog uro a'un babe wana mikip nembahilul,” aro seneraglamap.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Nangkabo, nu Asia so'oag wamobori, seklenne seklelamobonge sembe a'un ekon uro wamnep kom senelamapti ambatnuahin. Nu Asia so'oag wamoboba, ikinne nunag timbaoba, seklelamobonge ikin sirikti nu sa'obanep kom wamog. Nu kamag wamnepne babe, “Tebaukap,” senelamobo.<span class="footnote selectable" id="X-0"><sup>a</sup></span><span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Nuri wanaag senelamobonge, “Nu kamag wamnep komdi tebaukap,” aro tam karebabo. Nundam nangag wana paip tangkamnep kom aghana Allahri, “Ni undo uro yabilul,” sembaog andarina, ot el teptop nimi kamag nenehiropne ponekoag mo nuri wana palilamnep.<span id="bookmarks9"></span> <a id="v10"></a><span class="v">10-11</span><span class="vsp">&nbsp;</span>Nu ikin sirik wamobori, tebanep wamoboag agha taulbahio saog uro nen talulamsilul. Nundam nimi Allahag molbarel dalamap saog uro a'undi babe nunap ma'aro Allahag molbarelamsululom. Molbarelamsimunne pere agha nuri elag wana palilamapti, “Nen talulamsilul,” aro seneraglamap. Nimi maiknori nu sembe Allahag molona molbarelamsiangneag agha nu taulbahilul. Taulbahilul andarina, nimi maiknori Allahag, “Wah Naniong, Paulusap elkaboag babe wana yorolamsilba taulbahilam,” aro kibukang.<span id="bookmarks10-11"></span></div>

<div class="s"><div id="s3">Paulusti samenag, “Pinun,” sembaogne angaro yabiogha</div></div><span id="bookmarks10-11"></span><a id="v12"></a>
<div class="p"><span class="v">12</span><span class="vsp">&nbsp;</span>Nuri ulamobonge, “Sikne agha ulamobo,” aro wana awi ulamsilne lag phoro ambatnuahin. Allahri seneropne nunag pipsiogpa, mog so'oag tala-tala wamang nimiap nhon wamobori, wana walingeag agha, “Tibinne mo ulamsebe,” aro ulamobo. A'unap nhon wamobonge babe wana walingeag agha ulamobo. A'unap nhon ulamobonge mog so'oag nimiri wana heksiropne agha ulamobo kom aghana, Allahri nimiag wana yororo senehiropne agha ulamobo.<span id="bookmarks12"></span> <a id="v13"></a><span class="v">13-14</span><span class="vsp">&nbsp;</span>Tibinne ulamobonge nenena, ni mome toro pibobonge a'un saeag wamlaba, mome kemelamlomdi, el uro wamlom. Wenena, nu sembe ni el uro wamlom kom aghana amik, “Ni el uro wamlulom,” senelamnari nang-nangaro ulamna. Ni el talulom aghana, anamag wene senelamap nena, nu Saelba Uhiropne Yesus lag tale sum eneko, “A'undi nu sembe wana awi uro maiplamsimunba, nuri a'un babe wana awi uro maiplamsukap,” senelamap. Ane sembe, a'undi wene nu olog el talamlom saog uro amik ni el talulom.<span id="bookmarks13-14"></span></div><span id="bookmarks13-14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene aro sik senelamnori samenag, “A'unag nen yahane,” senelamno andarina, ik phendepne nari a'unag wana walingeag agha ambatsinep.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Samenag seneraglamnonge, “A'undi na yepnemunneag agha Makedonia so'oag pineri, a'unag nen samoro yaneba, a'undi na Yudea so'oag pognemunba, tipto pinun,” sembano.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nari samenag, “Uanun,” senelamnonge nene, seneragna koma salik-malik uro, “Uanun,” aro tam karebao senelamlom te? Nari sop-sop, “Uanun,” aro tam karepto ulamnangena, mog so'oag nimiri salik-malik uro ulamangne saog uro tam karepto ulamna kom. Sinba sindi wanaag agha ik nhon, “Sik,” aro lemnepti, ik nhon, “Kom,” senep. Aghana nari sindi ulamang saog uro naba nari wanaag agha salik-malik uro, “Uanun to, kom to,” aro lero ulamna kom.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Allahna, nimiri elag wana palilamnepne ponekori nu ililamsilba, nuri wanaag seneragna koma salik-malik uro, “Sik to, kom to,” aro yubu mo lero a'un ambarelamsiap kom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nuri Allah Elme Yesus Kristus sembe a'unag yubu ambarelamsibo. Silwanusap<span class="footnote selectable" id="F-0"><sup>b</sup></span>, Timotiusapti a'unag ambarelamsibo yubu eneko salik-malik uro, “Sik to, kom to,” aro ambatsinep kom aghana, Allahri Elme sembe lero pibogne, “Ot sikne,” agha uro yabiog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Allahri salag maikno lero pibogne ni Kristus ponekoag ot sikne agha uro yabiog. Ane sembe nuri el pere agha ot sikne agha, “Amin,” aro saekag lelamapti, Allah omeklamap.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Allah ponekona, nunap a'unap Kristusag mero sekitsiogne poneko wamla. Eldi nu wepsiogti,<span id="bookmarks21"></span> <a id="v22"></a><span class="v">22</span><span class="vsp">&nbsp;</span>“Naringe taukang,” aro kekneba nhon nunag pibog. Eldi nunag, “Amik uro yabilul,” seogne neneko, “Ot sikne agha lero pibogti, uro yabilul,” aro el nenelamsil nena, Eldi Yame Walinge nuri wanaag pibog.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene nu anam as Korintus yan koma wamapne sembe ambatnuahinne ot sikne agha lemnuan. Nari a'un as Korintus nimiag, “Wana mali nembahineag,” aro a'unag samoro yano kom. “Nari lemnange nene sik sembalulom,” aro nari Allahag yopto mololamnari, “Sikne lag nenero ambatsululam,” aro elag mololamna.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nurina, a'un Kristusag wana palirop nimi, “Arukna nenero saelbamsisebe,” senelamap kom. Aghana a'undi Kristusag wana paliropne pere agha khapto sektop nimi taom. Ane sembe, nuri ulamap nena, “A'un wana awi uro wamlulom,” aro a'unap nhon awe nikne tolamap.<span id="bookmarks24"></span></div>
</div>
</body>
</html>
