<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">18:8 </span><span class=\"ft\">Paulusti nimi nhon-nhon maghag pelengkahiog, aghana eldi yepsirop nimi wamekneri maiknoro nimi maghag pelengkahiek. (1 Korintus 1:14-16)</span></div>",
    "F-1": "<div class=\"footnote-p\"><span class=\"fr\">18:18 </span><span class=\"ft\">Paulusti salag pibogne anena, “Nazar,” salag alameka saog uro pibog (A'iliroba 6:1-21). Paulustina, “Allahri yeplamneleba, ‘Nana Allah Eldamne arukna wamna,’ senenne kekneba pimnun,” sembaogti ik maiknoro eldi usog hong karebaog kom. “Allahri yepnelul,” sembaogne ane, Pogsiog Nang 18:10 mome tobogneag, “Allahri Paulusag salag pibogne, ‘Opkukang kom,’ seogne sunsunum uro sembaogti ulamog,” senelamang.</span></div>",
    "F-2": "<div class=\"footnote-p\"><span class=\"fr\">18:22 </span><span class=\"ft\">Lukasti, “Waelbaogti kulukul aog,” aro mome tobog nena, “Yerusalem waelbaogti, kulukul aog,” aro mome toro pibog. Kaisarea agha Antiokhia piog tanena, “Kulukul aog” senep kom.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='kkl-07-ACT-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulus as Korintus piogha</div></div><a id="v1"></a>
<div class="m">
<div class="c-drop">18</div> <span class="v">1</span><span class="vsp">&nbsp;</span>As Atena olog wameka, Paulus poneko Atena laplobi agha as Korintus piog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Korintus piogti, Yahudinge nhon si Akwila haiptarek. Akwila poneko mog so'o Pontusne wamogti, as Roma sekelingkiog. Aghana Roma nimi salehiropne sina Klaudius yubu sia leropne nubunge ponekori, “Yahudi nimi as Roma tane wamseng kom,” aro as Roma agha yag lambahiog. As Roma agha yag lambahiogpa, Akwila elkel Priskilaap as Roma mog so'o Italia wamog as laplobi agha as Korintus yarekti, Paulusap haiptaek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Paulus poneko sin wamdekag piogpa, sin elkel ela'ange abeneko babe, “Nu awe nikne, lebe aroba kon mektopne agha kalun ae wetnero sorop nimi wamap,” aro sin phenderi aeag nhon wamekti, awe nhon tolamek. <span id="bookmarks3"></span> <a id="v4"></a><span class="v">4</span><span class="vsp">&nbsp;</span>Wamekti awe nhon tolamekti, Sabat sum yalamog tanena, Paulus ponekori sop-sop Allah yubu lero winirop aeag wa'alamogti ambarelamsiog. Ambarelamsiogti Yahudi nimiap Yunani nimiap, “Yesusag sikne aro seneraglamlulom,” aro olnoro ambarelamsiogpa sindi, “El tahabe,” aro hailamekne eldi tibin nenero ambarelamsiog.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Allah yubu ambarelamsiogti wamogpa, Silasap Timotiusap mog so'o Makedonia agha yarek. Yarekpa Paulus ponekori ag wetnero tolamogne libogti, “Allah yubu nimi ambatsinunne aghabog uanun,” aro sol wali, wali uro ambarelamsiog. Sop-sop Yahudi nimi sikne lag nenero ambarelamsiogti, “Yesus poneko Allahri wepto poghol aogne Kristus wamla,” aro ambarelamsiog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Paulusti ambarelamsiogpa, Yahudi nimi tanekori el san tilipto yubu toraplamekpa, Paulusti ag enektopne leng-lenga wamogne po'oro pelengkaog. Enektop ag po'oro pelengkaogti, sinag yubu lelamogti, “Allahri opsileba, a'undinge eneng a'undinge usoghag timbale! Allahri awe nari saeag nembaneogne tolamnari, Yesus sembe a'unag samen yubu ambarelamsin ane sembe, nari walinge uanepne uitna. Wene anea lambaneri, Yahudi sisa kom nimi mog so'o yog nimiag ambarel pihinun,” seog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene seogti, Yahudi nimiri Allah yubu lero winirop ae anekoa lambaogti, ae anekoap tipto sorobag ae wamogneag palamog. Ae ngainge si Titius Yustus wamogne poneko nimi sisa Yahudinge kom aghana, Allah omeklamogne wamog. Titius ponekori aeag alniro wa'alamogti, Yesus sembe nimi ambarelamsiog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ambarelamsiogne ka'elamekag agha Yahudi nimiri Allah yubu lero winirop ae saleropne si Krispus poneap, eldi ae lom nimiapti nu Saelba Uhiropne Yesusag sikne aro wana palilamek. Paulusti ambarelamsiogne sik senelamekti wamekpa, Korintus nimi Yahudi sisa kom nimi maikno Paulusti Yesus sembe ambarelamsiogne ka'elamekti, sikne aro senelamek. Yesusag sik senelamek nimi taneko maghag pelengkahiek.<span class="footnote selectable" id="F-0"><sup>a</sup></span><span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Ik nhon sum inipnag Paulus malamogpa, lenda saog uro haing uamna kwelekamna senenag agha nu Saelba Uhiropne ponekori yubu ambarog. Paulusag yubu lelamogti, “Log kom uro ambarelamsululam! Yubu kom taheng kom!<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nari an paiangken. Nimi naringe as eneag nimi maikno wamang ane sembe, tane wapmenne nimi nhondi babe yo uro saelbaghukang kom. Ona babe opkukang kom,” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene seogpa, Paulus poneko as Korintus wamogti, Allah yubu ambarelamsiogpa, hengkun nhon wal no'opbare taog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Hengkun nhon wal no'opbare taogpa, nimi nubunge si Galio, “Mog so'o Akhaya saelbamlul,” aro towalengkaek. Akhaya saelbamsiogpa, sin Yahudi nimi taneko ma'ap taekti, “Paulusag tam ikinne pibukap,” aro yubu tam lelekto kemero kareptopne ponekoag poa piek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Poa piekti, yubu lelamekti, “Nimi eneri ekel ina Allah yubu amoro, ‘Undo-undo Allah omeklamlulom,’ aro ambarelamsil aghana, nu Yahudi nimi nunisag Musari aruksirop yubu ingisapto ambarelamsil,” alamek.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wene alamekpa, Paulus yubu lemnun agha ulamoghag agha, Galio ponekori Yahudi nimiag yubu lelamogti, “A'un Yahudi nimiri tam payalom nena, ‘Nu saelbamsiang nangdi samenag yubu sia pibekne phibao,’ aro lemnepne wamsoba, ologne to, nubunge to payahom tanena, ‘Wali payaang,’ aro tam karebahane.<span id="bookmarks14"></span> <a id="v15"></a><span class="v">15-16</span><span class="vsp">&nbsp;</span>Aghana tam payalomne nene yubu kiki sembe, nimi si sembe, samenag aruksirop yubu a'un Yahudi nimiri saelba ulamlomne sembe leplomdi payalom. Ane sembe tam nene nari karebanun kom. A'undam nimiri tam karebalulom,” aro Yahudi nimi taneko yubu tam kareptop aeag agha yag lambahiog.<span id="bookmarks15-16"></span> <a id="v17"></a><span class="v">17</span><span class="vsp">&nbsp;</span>Yag lambahiogpa, nimi tanekori Yahudi nimi nhon sina Sostenes saelbaekti, yubu tam kareptop ae ina siramag agha olamek. Sostenes poneko Yahudi nimiri Allah yubu lero winirop ae saelba uropne wamog aghana, Sostenes olameka ipsiogti, Galio ponekori yubu olog lebog kom.<span id="bookmarks17"></span></div>

<div class="s"><div id="s2">Paulus samoro as Antiokhia Siria so'oag samoro yaogha</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Paulus ik maiknoro Korintus wamogha elkabo Yesusag sikne aro seneragtop nimi tanekoag, “Mog so'o Siria simbik pinun,” seogti mag alip toman agha palamog. “Mag alip toman pinun,” aro as Kengkrea piogti, Yahudi nimiri ulamekne sunsunum uro, “ ‘Allah arukna sol wali walinge wamnun,’ aro keknep uro yabalamne abeneko, hong kareptop koma wamnea, wal nenekoag hong karebanukang,” aro salag pibogne sunsunum uro hong karebaek.<span class="footnote selectable" id="F-1"><sup>b</sup></span> Hong karebaekpa, palamoghag agha Priskilaap Akwilaap nhon palamekti,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>as Efesus piek. Piekti Priskilaap ela'ange Akwilaap abenekori, “Nu tane wamnunam,” serekpa Paulus ponekori, “Nen tipto palamnun,” seog. “Palamnun,” seog aghana, Yahudi nimiri Allah yubu lero winirop ae as Efesus wamog aeag aneko wa'ina Yahudi nimi tanekoag Yesus yubu ambatsiog. Ambarelamsiogti sindi, “El tahabe,” aro hailamekne eldi tibin nenero ambarelamsiog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Tibin nenero ambarelamsiogpa, Yahudi nimi tanekori Paulusag mololamekti, “An nunap olog tane wamebea,” aro molbaek aghana Paulusti, “Kom,” seog.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>“Kom,” seog aghana, “Pinun,” aro kiplamsiogti, “Amik Allahri nanag, ‘Wali saombalulam,’ aro ambatnele tanena, amik a'unag samoro yanun,” aro kipsiog. Kipsiogti as Efesus aneko laplobi agha mag alip toman agha as Kaisarea sip piog.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>As Kaisarea sip piogti, mag abolag sekel piogti, “Yesusag sikne aro winil dalamang nimi kipsinun,” aro Yerusalem<span class="footnote selectable" id="F-2"><sup>c</sup></span> waelbaogti kipsiog. Kipsiogti as Antiokhia Siria so'oag wamog as aneko kulukul aog.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>As Antiokhia aneko pina wamogha, lanaro kemeroa yabalamsiogti, mog so'o Galatia ina agha mog so'o Frigia ina agha ni kemelamsiogti, Yesus yubu ka'ero neleplamek nimi wana mikip nenelamsiog.<span id="bookmarks23"></span></div>

<div class="s"><div id="s3">Apolos as Efesus wamogha</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Paulus nimi wana mikip nenero poa tongolamsiogpa, Yahudinge nhon si Apolos as Aleksandria mangkaekne poneko as Efesus yaog. El yubu lena babe, Allah yubu mome toro pairoba babe yabo telekto wali uro elne yaog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Apolos el uro wamog nena, nu Saelba Uhiropne Yesusti ina pa'abaogne sembe nimiri samenag elag tipto amoro ambarekpa, wana sol wali, wali uro Yesus sembe yeng uro sik uro ambarelamsiog. Sik uro ambarelamsiog aghana, ot samen Yohanesti maghag pelengelamsioghag agha ambarelamsiogne sembe aghabog Apolos el uro wamog. Amik Yesusag sikne aro wana palirop nimi maghag pelengkahinepne sembe ekon uro wamog.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Yahudi nimiri Allah yubu lero winirop aeag aneko Apolosti log kom uro alniro nimi ambarelamsiogha Priskilaap Akwilaapti ka'ebarekti, sindi poa sindi aeag pirek. Pirekti, yubu kiki telekto ambarelamdekti, “Allahri Yesus poghol aogneri mog so'oag nimi enero poa Allahag samoro payalamsil Ina pa'abaogne undo,” aro ma'aro ambattek.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Apolos, “Mog so'o Akhaya pinun,” aro ulamogpa, elkabo Yesusag sikne aro seneraglamek nang as Efesus wamek nangdi, “Wali leplam,” aro wana mikip nembaek. Elkabo tanekori mome toro sikinkabo Yesus yubu ka'ero neleplamek nimi mog so'o Akhaya wamek nangag, “Nungkae Apolos a'unag yaleba, wali kiplulom,” aro mome toro pibek. Sikinkabo Akhaya so'oag wamek nimi taneko samenag Allahri wana yorolamsilneag agha Yesusag sikne wana palilamek. Yesusag wana palilamek nimi Akhaya wamekag Apolos piogti, sin maiknoro yeplamsiog.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Apolosti sin yeplamsiog nena, Yahudi nimiri, “Yesus Allahri poghol aogne kom,” alamek nimi tanekoap Apolos ponekoap wana yo uro nimi whingag lel dalamek. Sinap lel dalamekag agha, Apolosti yubu ambarelamsiogne nimiri wali ka'elamek. Apolos ponekori Allah yubu mome toro pibogne lelekto lag nenero ambarelamsiogti, “Yesus poneko Allahri wepto poghol aogne Kristus wamla,” aro ambarelamsiog.<span id="bookmarks28"></span></div>
</div>
</body>
</html>
