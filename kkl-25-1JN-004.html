<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Yohanes 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-25-1JN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-24-2PE-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-25-1JN-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Yohanes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-25-1JN-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-26-2JN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yubu ka'eropne pere agha, “Phia yongeri yubu to, Allah Yameri yubu to,” aro seneragto miptopne sembe</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Nangkabo, a'un nari wanaag nimi wamlom! Ni memari ambatsirop yubu ka'elapmunne sik sembaheng kom. Mog so'o eneag nimi maiknori orolena yubu ambarelamsiangdi, “Allah Yameri ambatneoba yubu tipto ambarelamsin,” aro ambarelamsiang aghana, mipna koma ni sik sembaheng kom. Yubu ka'elapmundi, “Yubu ene Allah Yameri ambarelamsil yubu lelamla to, phia yongeri ambatsirop yubu lelamla to,” aro seneragto miplamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Allah Yameri ambarelamsil yubu sik tapto lelamang tanena, lag phoro yubu lemnepne wamlangena, “Yesus mog so'oag nimi nongag taogne poneko Allahri wepto poghogne Kristus wamla,” aro lag phoro lemnepneog wamla. Lag phoro ambarelamsiang yubu ene ka'elapmunneag agha, “Allah Yameri yubu ambarelamsiang,” aro el talulom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ot mema yubu leropne pere agha Yesus sembe, “El Allahri wepto poghogne Kristus kom,” alamik tanena, a'un el uro wapmundi, “Ane Allah Yameri yubu kom. Kristusap aisa nenep tangtop yubu lelamang,” aro seneragto el talulom. Kristusag aisa nenep tangtopne mog so'oag yalulne sembe ka'elamom. Wene babe mog so'oag yaori wamla.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Namabo, Allah Yame a'unag wamlange mikip phelektopne wamlaba, Kristusag aisa nenep tangtopne mog so'o eneag wamlange El mikipneap sunsunum kom. A'un Allahringe wamlom ane sembe, Kristusap aisa nenep tangtop yubu ambatsirop nimi luknubahilomdi, sinag nelebahin koma khapto wamlom.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sin Kristus aisa nenerop nimi mog so'o eneringe wamang ane sembe, mog so'oag nimiri seneragtopneag agha yubu lelamangba, mog so'oag nimi tanekori sindi yubu ka'ero neleplamang.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nu Allahringe wamap ane sembe, nimi etne Allahap nimi pali optangkamang tanena, nuri yubu ka'elamang. Aghana, nimi etne Allahringe kom tanena, nuri yubu ka'elamang kom. “Nuri yubu ka'ero neleplamang to, kom to,” aro miptopneag agha nu el uro wamnep nena, “Allah Yameri yubu sikne lelamang to, phiari yubu orolenange lelamang to,” aro el uro wamnep.<span id="bookmarks6"></span></div>

<div class="s"><div id="s2">Allahri o'ona senehinne sembe</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nangkabo, nari wanaag wamlom nimi. Nimiri o'ona sembahinepne neneko ot Nuni Allahri senehinneag agha lag tanep, ane sembe nu mamun o'ona seneldalamukap. Nimi etneri o'ona senelamsil tanena, nimi eneko Ili Allahag agha mangap tangtop nimi, Allahap nimi pali nenep tangtop nimi wamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Allah Eldamne o'ona senehinne wamla ane sembe, nimi etneri nimi o'ona senehirop kom tanena, nimi eneko Allah sembe ekonne wamla.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Allahri nu o'ona senelamsilne lag nembatsiog nena, Elme ot nhonogne agha mog so'o anekoag poghatsiog andarina, el pere agha nu kamag uro wamukap.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>O'ona senehinne taptop nena, nuri Allah o'ona senelamubunge sembe kom, aghana Allahri nu o'ona senehiropneag agha Elme poghatsiog. Elme nu sembe poghatsiogti Allahri, “Na Name tebalenge pere agha nimiri malia uroba tam kom nembalul,” aro uaogne nenena, o'ona senehinne taptopne wamla.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nangkabo, nari wanaag wamlom nimi. Allahri undo nu sembe maiknoro o'ona sembamsiog tanena, nu mamun o'ona seneptanepneog wamla.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nimi nhondi babe Allah irop kom, aghana Allah nunap ma'ap tangto ua ulamlaba, nu mamun o'ona senel dalamap tanena, Eldi o'ona senehiropne nunag mauptangto lag talamla.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Elap nunap ma'ap tangto uropne sembe el uro wamap nena, tam nene sembe. Yame Elmoringe nunag tatsiog ane sembe, nu el uro wamap nena, nunap Elap ma'ap tangto wamapti, El nunag ua ulamla.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nuri haingdi ililamuburi, nimiag yubu tipto ambarelamsiap nena, Nuni Allahri Elme poghatsiog andarina, Elme ponekori nu mog so'oag nimi taulbahilul.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nimi etneri lag phoro, “Yesus poneko Allah Elme wamla,” aro saekag yubu lerop tanena, Allahap nimi enekoap ma'ap tangto ua uropne wamlaba, Allah nimi enekoag ua ulamla.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nu el uro wamapti, sik senelamap nena, “Allahri nu o'ona senelamsil,” aro Elag wana palilamap.</div>
<div class="p">Allah Elmo o'ona senehinne wamla. Nimi etneri o'ona senehinne nenekoag agha meptangto ua ulamla tanena, Allahap ma'ap tangto ua ulamlaba, Allah babe nimi enekoag ua ulamla.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Undo unulamapne pere agha, o'ona senehinne neneko nunag mauptangto lag talamla andarina, wene mog so'oag wamapne Kristus wamla saog uro nu babe wamap. Kristus poneko saog wamap ane sembe, Eldi tam ni kemero kareptop sum lag taleba, nu log kom uro wamukap.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nimiri wanaag, “Omnelul,” aro log seneropne loloro tekneptangtop tanena, o'ona senehinne wanaag whi uro mauptangto lag tanep kom. Nimiri wanaag o'ona senehinne mauro whi tangto tekneptal tanena, log senenne wamnep komdi, kom tanepneog wamla.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Nuri o'ona senelamsiap nena, ot Allahri sam nu o'ona senelamsilneag agha nuri o'ona senelamsiap.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Allah poneko nimiri haingdi imnep kom aghana, nimiri haingdi ipsinepnena, Allah Elmabo haingdi ipsinep. Haingdi ipsinep ane sembe, nimi nhondi elkae nhon Yesusag wana palirop nimi sembe o'ona semban koma karong senerop aghana, pamag agha, “Allah o'ona senelamna,” aro yubu lerop tanena, nimi enekori orolena yubu agha lelamla. Nimi nhondi elkae nhon Yesusag wana palirop nimi haingdi ilirop aghana, el sembe o'ona semban koma karong senerop tanena, Allah haingdi ilirop komne poneko babe nimi enekori o'ona sembanep kom.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nunag, “Ulamlulom,” aro yubu ambatsiog yubuna undo wamla. “Nimi etneri Allah o'ona senerop tanena, elkabo Allah Elmabo yogne babe o'ona sembahinepneog wamla,” aro nunag yubu ambatsiog.<span id="bookmarks21"></span></div>
</div>
</body>
</html>
