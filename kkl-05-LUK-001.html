<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1:31 </span><span class=\"ft\">Nimi si “Yesus” Ibrani nimiri yubuag, “Ya'ag Uropne Ponekori nimi taulba uhiropne wamla,” aro lerop.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-000.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='kkl-05-LUK-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Lukas</span></div>
<div class="mt2"><span class="mt2">PONEKORI YUBU WALINGE YESUS SEMBE</span></div>
<div class="mt2"><span class="mt2">MOME TOBOG YUBU</span></div>
<div class="b"></div>
<div class="b"></div>

<div class="s"><div id="s1">Lukasti Teofilus pone kibogha</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Teofilus naba nani! Nu wamaba anabiag agha nimi maiknori mome toro palilamongdi, “Allah yubu sunsunum uro sunup taogne sembe tam wali uro lelekto mome toro pimnun,” aro tobong.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Mome toro pibong nena, Yesusti alniro ulamogneag agha haingdi ililamek nangdi yubu walinge nene tipto ambarelamsiongba, nuri babe ka'elamobonge sunsunum uro nimi maiknori mome toro pibong.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Wene aro mome toro pibongba, nari babe Yesusti alniro ni aneko ulamogneag agha lelekto kembanori, nangkae an sembe ambatkenne, “Wali lelekto mome toro pimnun,” sembano.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nari mome nene tolamnange, nangkae an samenag ambatkeongba ka'elamomne sembe, “Andi, ‘Nimiri yubu otsikne agha ambarelamneong,’ aro el wamlulam,” sembanori mome toro palilamna.<span id="bookmarks4"></span></div>

<div class="s"><div id="s2">Allah arukna imagne malaikat nhondi, “Yohanes mangap talul,” aro ambarogha</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Samenag Yudea mog so'oag nimi sembe nimi nubunge yubu sia lenne Herodes wamog. Herodesti Yudea mog so'o saelba ulamsiog li enekoag memne Allah sembe paliropne si Zakharia wamog. Zakharia ponekona, memne Allah sembe paliropne nubunge Abia ponekori liksiogne agha wamog. Zakharia elkel Elisabet babe memne Allah sembe paliropne samenagne Harundi liksiog nimiri mangaro mangkahiek nimi agha Elisabet kel ene mangkaekpa, Zakharia ponekori kel eneko tobog.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ela'angeap elkelap abeneko Allah whingag wana porog nimi wamdek. Sin phende abenekori ulamdek nena, nu Saelba Uhiropneri aruksirop yubuap, irikahiog yubuap sunsunum uro ni to'opto saelba ulamdekti, nimiap se'el neneptan koma wamdek.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Undo wamdek aghana, Elisabet ibiliri me nhon wamsin koma sin sabal tarek.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8-9</span><span class="vsp">&nbsp;</span>Ik nhon sum sin memnang tanekori, “Allahag moloro auk mhong song walinge waelbaleba, Allahri wali sembahilul,” aro Abia sisa nang tanekori Allah whingag aukag tamnep sum taog. Sin memnang Allah sembe palirop nangdi ul palamek nena, kekneba ero toboglamekti, “Nimi sisa ene agha nimi nhonag po'obale tanena, imap so'oap Saelba Uhiropneri Mem Ae lomag awe toro Allah sembe song walia aukag talamleri molbarelamsilul,” aro kekneba toboghaek. Kekneba toboglamekag agha Zakharia ponekoag po'obaogpa, el saeag pibek. El saeag pibekpa, Allahri Mem Aeag wa'ina palirop sum eneko Zakharia ponekori, “Mhong song walinge waelbalul,” aro song walia aukag tamnebag ae lomag wa'iog.<span id="bookmarks8-9"></span> <a id="v10"></a><span class="v">10</span><span class="vsp">&nbsp;</span>Zakharia poneko Allahri Mem Ae lomag wa'iogti, Allah sembe song walia aukag tanne talamogpa, nimi maikno Allahri Ae aramag longol yingkina Allahag molona mololamek.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Zakhariari Allahag song walia aukag aneko talamog abeneko pere, imap so'oap Saelba Uhiropneri arukna imagne malaikat yingkina song walia Allah sembe aukag tamnep hao sin sae sirik sip sekamogha Zakharia whingag lag taog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sekamogpa ibogti Zakharia lo'om seogti, log sembaog.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Log sembaog aghana, Allah arukna imagne malaikat anekori yubu lelamogti, “Zakharia log sembaheng kom. Andi Allahag molona mololamlamne ka'ebal. Andi kel Elisabetti me nengabo me mangaro alul. Mangaro aleba andi me si Yohanes aro engkalulam.<span id="bookmarks13"></span> <a id="v14"></a><span class="v">14-15</span><span class="vsp">&nbsp;</span>Me eneko sembe an wanaag yeng uaghelul! Imap so'oap Saelba Uhiropneri me eneko sembe, ‘Nubunge,’ sembalul ane sembe, el mangaro anepne sembe nimi orange babe yeng uahilul. Ilindi anam me mangaro an komag, me eneko monag wamle ko'oag babe, Allah Eldamne Yame Walinge elag to'opto wamlul. Me enekori anggur wana lolterop mag babe, mag yonge tenba nenek nenehirop mag babe telul kom.<span id="bookmarks14-15"></span> <a id="v16"></a><span class="v">16</span><span class="vsp">&nbsp;</span>Eldi a'un Israel nimi maikno yeplamsilea wa'anero poa lepsileri, a'un Saelba Ulamsilne Allah whingag poa yahilul.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Allah Yame Walingeri a'unisag nubunge Elia ponekoag mikipne pibogpa, Elia ponekori Allah yubu tipto ulamog saog uro, me anekoag babe mikipne pipleba, Allah yubu tipto ambarelamsileri, ua ulamlul. Me anekori, ‘Sikini yaboap sikin maboap iriktangtop nimi ma'abahineri, iriktop yubu ingisaptop nimi wembahine andarina ka'eamikpa, wana porog nimiri wana heksirop yubu lelamika salero ka'ebaukang,’ aro Saelba Uhiropne poneko whingag yabalamleri, wero poa tongolamsilul,” aro ambarog.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene aro ambarogpa, Zakhariari Allah arukna imagne malaikat anekoag nen samoro, “Wene aro ambatnelam aghana, na babe nari kel babe sabal tanomo. Ane sembe na welaro, ‘Sik uro yabilul,’ aro el wamnep?” aro Allah arukna anekoag lebog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro lebogpa, Allah arukna imagne malaikat anekori Zakharia ponekoag samoro yubu lelamogti, “Na Allah arukna Allah whingag, ‘Eldi awe tomnun,’ aro sop-sop sekamnange si Gabriel wamna. Nuni Allahri nanag arukto, ‘Yubu walinge nene ambarel yingkilulam,’ aro pogholanelba, yingkina ambarelangken.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nari ambarelangkenne nene sunsunup tanep sum eneko taleba, sik uro yabinepneog wamla. Aghana nari ambarelangkenne nene sembe sik sembalam kom ane sembe, pam lepkeleba, yubu lero koma wapmenag nari lemnange nene uro yabilul. Uro yabile sum eneko og nen yubu leplulam,” aro imagne malaikat anekori Zakhariaag ambarog.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Allah arukna imagne malaikat aneko yaogti, Zakhariaag yubu ambarelamogpa, nimi maikno asag Zakharia lananne sembe nang-nangalamekti, “Map sa'a sembe Allahri Mem Ae lomag agha elem lanalamla kom?” aro lo'om seek.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Wene senelamekti wamekpa, lambaogti sinag yubu ologha babe lemnep kom. Yubu lemnep komdi, “Undo-undo uro yabil,” aro saeri aghabog sunuro ambarelamsiog. Yubu lero koma saeri sunulamogne agha nimi taneko el taekti, “Allahri Mem Ae lomag wamlaba, haing uamna kwelekamna senenne elag lag talba iplari ual,” aro el taek.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Allahri Mem Aeag awe tomnepne sembe elag po'obaog ko'o eneko komopto tobogti, Zakharia poneko elenge aeag piog.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Eldi aeag piogti, wamogne neneko ik ko'o we uro wamna komag agha, elkel Elisabet memon taog. Elkel Elisabet memon wamogti, asag lamban koma wamogha wal lambare taog. Asag lamban koma aeag purukloptaogti,<span id="bookmarks24"></span> <a id="v25"></a><span class="v">25</span><span class="vsp">&nbsp;</span>yubu lelamogti, “Wene wamnange na Saelba Ulamnelne ponekori na yepto kemelamnel. Nimiri na, ‘Ibili kel,’ aro san tiliplamneangne neneko kologhal,” seog.<span id="bookmarks25"></span></div>

<div class="s"><div id="s3">Allah arukna imagne malaikat nhondi, “Yesus mangap talul,” aro Mariaag ambarogha</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Elisabet kel eneko me monag wamogne wal no'opbare wamogpa, Allahri eldi arukna imagne malaikat si Gabriel ponekoag, “As Nazaret kel enekoag ambarel pululam,” aro poghogpa, Galilea so'oag as nhon wamog as nenekoag piog.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Piogti saren kelabo nhon nengaboap marop kom kel sina Maria kel enekoag piog. Saren kel enekoap, sikinisag yubu sia leropne nubunge Daud sisari mangaroba pone sina Yusupap “Top tanunam,” aro yubu saekag leamdek.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Allah arukna malaikat aneko Maria kel enekoag yaogti, yubu kipto lelamogti, “Namangkel, wana awi sembae! Imap so'oap Saelba Uhiropneri wana walingeag agha o'ona sembangkeldi, eldi an paiangkel,” aro kibog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Allah arukna imagne malaikat ponekori Mariaag wene seog yubu ene ka'ebaogti, wana enhaun seogti, “Sa'a sembe yubu ane lero kipnel?” aro wanaag hail dalamog.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Wene aro seneragto hail dalamogpa, imagne malaikat anekori Mariaag yubu lelamogti, “Maria, an log sembaheng kom. Allahri wana anag yorolangkel.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Andi monag me monag tagheleba, me nengabo me mangaro amendi, me si Yesus engkalulam.<span class="footnote selectable" id="F-0"><sup>a</sup></span><span id="bookmarks31"></span> <a id="v32"></a><span class="v">32</span><span class="vsp">&nbsp;</span>El poneko nimi nubunge taleba, nimiri el sembe, ‘El Imag Paliag Sirikne Elme wamla,’ aro lelamukang. Allah imap so'oap Saelba Uhiropne ponekori el yubu sia lenne nembaleba, ilisag Daud yubu sia lero saelbamsiog saog uro el babe nimi saelbamsilul.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>El yubu sia lenne wamleri, Yakubti sisa mangaro likto piroba ya'ag uro saelbamsileri, wamle paghabog wamlul. Eldi yubu sia lero saelbamsilulne neneko orog tan koma wamlea kekman wamle paghabog wamlul,” aro Allah arukna imagne malaikat anekori Mariaag ambarog.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wene aro ambarog aghana, Maria kel enekori samoro imagne malaikat anekoag yubu lelamogti, “Wene selam aghana nana nengaboap marop komdi, andi wene selamne nene welaro uro yabinep?” aro haibaog.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wene aro haibaogpa, Allah arukna imagne malaikat anekori Maria kel enekoag, “Allah Eldamne Yame Walinge anag yingkileba, Imag Paliag Sirikne poneko mikipne anag talul. Ane sembe me mangaro amen me enekona, ‘Allah Elme Eldamneri mo weptopne,’ aro lelamukang.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>An el uro wame. Ando'el Elisabet ibilia kekman sabal taog alamang aghana, el me monag taoba, me poroamlange wal no'opbare wamla.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Tam nene sembe nimirina uro yabinep kom sembanep aghana, Allahrina sa'a-sa'a yubu lemnepti, uanepneog wamla,” aro Maria kel eneko ambarog.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Wene seogpa Maria kel enekori, “Nu Saelba Uhiropne poneko arukna wamna. Andi wene aro yubu leplamne nene nanag uro yaboho,” aro wene seogpa, imagne malaikat anekori Maria kel eneko laploa piog.<span id="bookmarks38"></span></div>

<div class="s"><div id="s4">Maria kel eneko Elisabetag kemel piogha</div></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Allah arukna imagne malaikat anekori Maria kel eneko laploa piogpa, Maria kel eneko men phea, “Elisabetag kemel pinun,” aro yim tamag sorop as mog so'o Yudea wamog as nenekoag piog.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Maria kel eneko Zakharia ponekori aeag wa'al piogti, Elisabetag Maria kel enekori, “Naba naro'el,” aro kibog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Mariari, “Naba naro'el,” aro kiplamogha Elisabetti ka'elamog abeneko pere, Elisabet me monag wamog me eneko awiri lopna agha piloa saog uaogti, lebe seog. Me eneko lebe seogpa, Allah Eldamne Yame Walingeri Elisabet nongag to'opto wa'ina uaog.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Elisabet nongag to'opto wa'ina uaogpa, Elisabetti Mariaag yubu lelamogti, “Naba naipsa'el! Kelabo yogne babe wamang aghana, an agha Imagne ponekori, ‘Walia uaneri tatsinun,’ senelamlange sik tapto tatkelul. Andi me mangaro amen me eneko sembe babe walia aghabog senelamsildi, elag walia ualul.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Na nimi ologne wamnaba, nu Saelba Uhiropne ilin nanag yingkina kemelamnelam, te?<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Andi na kiplamnelamne ka'elamnaag agha me nari monag wamlange awi loloro sembaldi, lopna agha piloa saog ualdi, lebe sel.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Nu Saelba Ulamsilne ponekori anag ambatkeo yubu sembe andi sik senelamlam ane sembe, an sik uro wana awi uro wali wamlulam,” aro Elisabet kel enekori Mariaag ambarog.<span id="bookmarks45"></span></div>

<div class="s"><div id="s5">Mariari omektop sepna sipto seplamogha</div></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Maria kel enekori nu Saelba Uhiropne poneko omeklamogti,</div>
<div class="q top-spacing">“Nari nong ningkiri nu Saelbamsilne poneko, ‘Nubunge wamla,’ aro lag phoro lelamnari,<span id="bookmarks46"></span></div><span id="bookmarks46"></span><a id="v47"></a>
<div class="q2-vv"><span class="v">47</span><span class="vsp">&nbsp;</span>nari wanari yeng loloro ulamnel nena,</div>
<div class="q2">Allahri na taluro wali nenelamnelne poneko sembe yeng ulamnel.<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>Na eldi arukna nimi ologne yareagne wamnaba, na taluro wali nenelamnelne ponekori kembamneldi, walia ulamnel.</div>
<div class="q2">Yo ot sik. Wene wamap nimi babe, wamik nimi babe nimi niri na sembe, ‘Allahri elag walia uaogpa, wana awi urop kel taog,’ alamnukang.<span id="bookmarks48"></span></div><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>El Imagne Mikip Sirikne ponekori nanag nubu sirika ulamla, ane sembe kiplamnukang.</div>
<div class="q2">Eldi sina, ‘Nhonogne sembenga orogne,’ aro eldi si lelamap.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>Nimi el sembe log uro kiptop nimi yareag senelamsil.</div>
<div class="q2">Samen wamekneag agha amik nimi likto-likto palamlengeag agha el sembe log uro kiptop nimi yareag senelamsilul.<span id="bookmarks50"></span></div><span id="bookmarks50"></span><a id="v51"></a>
<div class="q2-vv"><span class="v">51</span><span class="vsp">&nbsp;</span>Eldi sae mikipneag agha, ‘Map mane agha ual,’ senenne ulamlari, sindam nimi wanaag omektangtop nimi eldi talupto olamsil.<span id="bookmarks51"></span></div><span id="bookmarks51"></span><a id="v52"></a>
<div class="q-vv"><span class="v">52</span><span class="vsp">&nbsp;</span>Sin nubunang, ‘Yubu sia lero paliag pulamna,’ aro saelba uhirop nang pelengero umag nembamsil aghana,</div>
<div class="q2">sin wana mombolag urop nimi paliag nembamsil.<span id="bookmarks52"></span></div><span id="bookmarks52"></span><a id="v53"></a>
<div class="q-vv"><span class="v">53</span><span class="vsp">&nbsp;</span>Sin saeagha orog nimi kwaneng yo wamsiloa saog urop nimi yepto wali-walia maikno tareamsil aghana,</div>
<div class="q2">tup uro urop nimi nongog yag lambamsil.<span id="bookmarks53"></span></div><span id="bookmarks53"></span><a id="v54"></a>
<div class="q-vv"><span class="v">54-55</span><span class="vsp">&nbsp;</span>Eldi nunisang yabo Abrahamap, ilisag Israel ponekoap sinag,</div>
<div class="q2">‘Andi mangaroba mangarobari mangkahyikne yepsinun,’ aro salag pibogne</div>
<div class="q">kom tanep komne neneko ekon tan koma</div>
<div class="q2">nu Israel nimi sembe, ‘Nari arukna yepsinun,’ aro yareag sembamsil,”</div>
<div class="p">aro Maria kel enekori Allah omekaog.<span id="bookmarks54-55"></span></div><span id="bookmarks54-55"></span><a id="v56"></a>
<div class="p"><span class="v">56</span><span class="vsp">&nbsp;</span>Wene aro omekaogti, Elisabetap wal wilindi undo wamdeka Maria kel eneko eldi aeag samoro piog.<span id="bookmarks56"></span></div>

<div class="s"><div id="s6">Yohanes maghag pelengehinne mangap taogha</div></div><span id="bookmarks56"></span><a id="v57"></a>
<div class="p"><span class="v">57</span><span class="vsp">&nbsp;</span>Maria kel eneko samoro elenge aeag piogpa, Elisabet kel eneko me mangaro anepne peram taogpa, wamogti me nengabo me mangaro aog.<span id="bookmarks57"></span> <a id="v58"></a><span class="v">58</span><span class="vsp">&nbsp;</span>Elisabetti me mangaro aogne sembe ae peram wamek nimiap, eldi nimiapti ka'ebaekti, “Nu Saelba Uhiropne ponekori Elisabet sembe yareag sembaori yebo,” aro sinap Elisabetapti awi sembaek.<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Me aneko mangaro yabiogha ik lin sum eneko, “Me aneko kere kon karebaberi, si engero pibukap,” aro nimi longol aek. Yaek nimiri, “Me si aneko ili si kekhaekto Zakharia aro engkaukap,” sembaekti ulamek aghana,<span id="bookmarks59"></span> <a id="v60"></a><span class="v">60</span><span class="vsp">&nbsp;</span>ilin kel enekori yubu lelamogti, “Kom! Elna si Yohanes engkaukap,” seog.<span id="bookmarks60"></span></div><span id="bookmarks60"></span><a id="v61"></a>
<div class="p"><span class="v">61</span><span class="vsp">&nbsp;</span>Wene seogpa sindina, “Andi nimi sisa nhon sina undo engehirop kom,” seek.<span id="bookmarks61"></span></div><span id="bookmarks61"></span><a id="v62"></a>
<div class="p"><span class="v">62</span><span class="vsp">&nbsp;</span>Wene seekti ili Zakhariaag, “Me ene si etne engkaukap?” aro saeag agha sunuro haibaek.<span id="bookmarks62"></span> <a id="v63"></a><span class="v">63</span><span class="vsp">&nbsp;</span>Haibaekpa Zakharia ponekori mome tomneba kal la'asi nhon molbahiogti, mome tolamogti, “Me sina Yohanes,” aro mome tobogpa, sin niri kembaekti, lo'om seek.<span id="bookmarks63"></span> <a id="v64"></a><span class="v">64</span><span class="vsp">&nbsp;</span>“Me sina Yohanes,” aro mome tobog abeneko pere, Zakhariari pam silimu keyagman taogpa, alniro Allah omekto yubu lelamog.<span id="bookmarks64"></span> <a id="v65"></a><span class="v">65</span><span class="vsp">&nbsp;</span>Allah omeklamogpa, as peramag wamek nimi kembaekti, “Mane agha uro yabil,” aro log sembaek. Sindi ibekti, log sembaek yubu eneko mog so'o Yudea yimag sorop as enekoag ambat tangto sabo taog.<span id="bookmarks65"></span> <a id="v66"></a><span class="v">66</span><span class="vsp">&nbsp;</span>Ni uro yabiogne ka'ebaek nimiri wanaag hail dalamekne, “Wene nu Saelba Uhiropne ponekori me ene undo paia yeplamla ane sembe, amik me ene wela saogne wamlul?” aro wanaag hail dalamek.<span id="bookmarks66"></span></div>

<div class="s"><div id="s7">Zakharia ponekori Allah omekaogha</div></div><span id="bookmarks66"></span><a id="v67"></a>
<div class="p"><span class="v">67</span><span class="vsp">&nbsp;</span>Yohanes ili Zakharia ponekona, Allah Eldamne Yame Walingeri elag wa'ina to'opto ulamogpa, Zakharia ponekori Allah yubu silimu tipto ambarelamsiog. Allah yubu silimu tipto ambarelamsiogti,<span id="bookmarks67"></span></div><span id="bookmarks67"></span><a id="v68"></a>
<div class="q-vv top-spacing"><span class="v">68</span><span class="vsp">&nbsp;</span>“Israel nimi paia uhiropne Allah ponekori, ‘Nari nimi yebel pihineri, sae lopsinun,’ aro ulamla,</div>
<div class="q2">ane sembe nu Saelba Uhiropne poneko omeklamna.<span id="bookmarks68"></span></div><span id="bookmarks68"></span><a id="v69"></a>
<div class="q-vv"><span class="v">69-71</span><span class="vsp">&nbsp;</span>Eldi samenag nimi mo kopto, ‘Nari yubu silimu tipto ambarelamsukang,’ aro</div>
<div class="q2">wepsiog nang pere agha salag pibogti, sunsunum uro ulamla.</div>
<div class="q">Eldi salag pibogne sunsunum uro eldi arukna nunisag Daudti mangaroba agha,</div>
<div class="q2">nimi mikipne nhon nu pelepto taulba uhinne elelepto kiliro sekililamla.</div>
<div class="q">Nimi eneko lag taleri, nimi nu sembe karong aro aisa nenep tangtop nimi nhinag agha</div>
<div class="q2">nu pelepto taulbahilul.<span id="bookmarks69-71"></span></div><span id="bookmarks69-71"></span><a id="v72"></a>
<div class="q-vv"><span class="v">72-75</span><span class="vsp">&nbsp;</span>Eldi nu pelepto taulba uhinepne undo sekililamongena,</div>
<div class="q2">Allahri seneraglamogti, ‘Nandamneri</div>
<div class="q3">sikini Abrahamag yubu nikne so'opto salag pipsinge</div>
<div class="q3">ekon tan koma sunsunum uro yareag sembahineri yepsinun.</div>
<div class="q2">Sin aisa nenep tangtop nimi saeag agha taulbahinun,’ aro</div>
<div class="q2">nu taulba uhinne sekililamla.</div>
<div class="q">Undo unulamlongeag agha wene nuri log semban koma eldi awe tomnep.</div>
<div class="q">Eldi awe tolamukap nena, nuri seneraglameberi,</div>
<div class="q2">‘Eldi wepsiog nimi wamap,’ aro sikne aghabog ulameberi,</div>
<div class="q2">eldi awe sop-sop tolamebea kekman tolamukap,”</div>
<div class="p">aro Zakharia ponekori Allah omekaog.<span id="bookmarks72-75"></span></div><span id="bookmarks72-75"></span><a id="v76"></a>
<div class="p"><span class="v">76</span><span class="vsp">&nbsp;</span>Wene seogti Zakharia ponekori elme sembe tipto lelamogti,</div>
<div class="q top-spacing">“Naba name, an nubu tamendi, ‘Nu Saelba Uhiropne poneko ina yanepne sembe yarebanun,’ aro</div>
<div class="q2">el whingag yubu ambatto tongolamlulam.</div>
<div class="q">Ane sembe nimiri an sembe, ‘Imag Paliag Sirikne poneko yubu silimu tiptopne wamla,’ sukang.<span id="bookmarks76"></span></div><span id="bookmarks76"></span><a id="v77"></a>
<div class="q-vv"><span class="v">77</span><span class="vsp">&nbsp;</span>Andi Allah omektop nimi el nenero ambarelamsimendi,</div>
<div class="q2">‘Undopne pere agha Allahri a'undi malia uropne sembe tam wailag nembaleri taulbahilul,’ aro ambarelamsululam.<span id="bookmarks77"></span></div><span id="bookmarks77"></span><a id="v78"></a>
<div class="q-vv"><span class="v">78</span><span class="vsp">&nbsp;</span>Allahri nuri malia uroba lupto wailag nenerop nena,</div>
<div class="q2">eldi nu sembe wanaag agha yareag senelamsildi,</div>
<div class="q2">heng lukun heng tingiropne saog uro yebel ahilul.<span id="bookmarks78"></span></div><span id="bookmarks78"></span><a id="v79"></a>
<div class="q-vv"><span class="v">79</span><span class="vsp">&nbsp;</span>El nunag yebel ahilenge ponekona, ‘Sin inibinag tebanep saog urop nimi yepto tibin warebahinun. Warebahineri wa'anero poa ina wana aingniro ma'ap tangto unneag pabahinun,’ aro yebel ahilul,”</div>
<div class="p">aro Zakharia ponekori ambatsiog.<span id="bookmarks79"></span></div><span id="bookmarks79"></span><a id="v80"></a>
<div class="p"><span class="v">80</span><span class="vsp">&nbsp;</span>Wene seogpa, Zakharia elme Yohanes nolamogti, mikip tangto wana khaplamog. Nubu taogti, nimi oroghag pai aldesag ua ulamog paghabog, ot Allahri, “Sumene sum agha Israel nimiag lag nenep taleri, nari yubu tipto ambarelamsilul,” sembaog sum eneko agha, Yohanes poneko Israel nimi whingag ambarelamsiog.<span id="bookmarks80"></span></div>
</div>
</body>
</html>
