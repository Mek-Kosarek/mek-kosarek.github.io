<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">4:27 </span><span class=\"ft\">Yunani yubuag wamlange seneragna nhonna, “elme,” aro seneragnep. Seneragna nhonna, “eldi arukna,” aro seneragnep.</span></div>",
    "F-1": "<div class=\"footnote-p\"><span class=\"fr\">4:30 </span><span class=\"ft\">Yunani yubuag wamlange seneragna nhonna, “elme,” aro seneragnep. Seneragna nhonna, “eldi arukna,” aro seneragnep.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "kkl-07-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-06-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-07-ACT-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-07-ACT-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-08-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yahudi nimi sembe tam kareptop nangdi Petrusap Yohanesap kop aeag tobongkipsieka</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Petrusap Yohanesapti nimi maikno yubu ambarelamsirekpa, Yahudi nimi nubunang wamek. Memnang Allah sembe palirop nangap, Allahri Mem Ae yae ua urop nang sikindoap, Saduki nimiap sin phendeag yaek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yaekti ka'elamsiekpa, Petrusap Yohanesapti, “Nimi etneri, Yesusag sikne aro wana palilamleri, tebale tanena Yesus kamag tao saog uro kamag tanep,” aro nimi maikno ambarelamsirek. Ambarelamsirekpa ka'ebaekti, Yahudi nimi nubunang taneko yo sembaek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yo sembaekti, “Sin phende abeneko tam kareptop nang whingag pabahukap,” aro saelbahiek aghana imbaogpa, “Ambhum samoro yaberi, tam kareptop nang whingag pabahukap,” aro sae kaupto kop aeag tobongkipsiek.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Tobongkipsiek aghana, Yesus sembe ambarelamsirek yubu eneko nimi maikno tanekori ka'elamekti, sikne aro seneraglamek. Sikne aro seneragtop nimi taneko kabuni aghabog a'iliro agha teng-tengne (5.000) wamek.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5-6</span><span class="vsp">&nbsp;</span>Mabeka kwelekaogne memnang Yahudi nimi saelba uhirop nangap, Yahudi nimi sembe wenehirop nangap, Musari yubu amohirop nangap, memne Allah sembe palirop nang sikini nubunge Hanasap, eldi nimi sisa nhonne, Kayafas, Yohanes, Aleksander, ora nimiap, “Petrusap Yohanesap sembe tam karebaukap,” aro as Yerusalem winip taek.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>Winip taekti Petrusap Yohanesap abeneko enero poa yahiekpa, nimi poloro winip tangkamek nang tanekori sinag hailamsiekti, “Nimi etne mikipneag agha, nimi etne siag agha ulamdomdi, nimi ene wali nembahirom?” aro haibahiek.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro haibahiekpa, Allah Eldamne Yame Walingeri Petrus nongag to'opto wa'ina mikipne pibog. Mikipne pibogpa, Petrusti yubu ambarelamsiogti, “Nani yabo a'un Yahudi nimi saelbamsilom nangap, wenehirop nangap, nari yubu lemnunne ka'eamlulom!<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sumene nimi yan malinge nhon yepnamne nene wali uanam aghana, a'undi nunag hailamsilomdi, ‘Nimi ene hurop mikibag yan wali tao?’ aro tam kemero hailamsilom,” seog.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Wene seogti, “A'un Israel nimiap, a'un nimi ni wamlom nimi tane el tahile. Allahri webogne Kristus Yesus Nazaretne poneko siag kekhaektopneag agha moloro ul tongolamnam. Yesus poneko a'undi kalag sipto olobom aghana, Allahri nimi teptobag agha nen kamag nembao. Kamag nembaonge poneko siag kekhaektopneag agha nimi eneko yan wali talba, a'un whingag sekamla,” seog.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nen ambarelamsiogti, “Samenag Yesus anam mangap tan komag Allahri yubuag Yesus sembe mome tobog nena,</div>
<div class="q top-spacing">‘Ae sorop nangdi, “Kirik nene mali,” aro toboghaek,</div>
<div class="q">aghana kirik nene yangan kirik o'omne yangap tao,’</div>
<div class="p">aro mome toro pibog. ‘Ae sorop nang,’ seog nena, a'un Israel nimi nubunangdi Yesus wa'epto toboghaomne sembe lebog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Wa'epto toboghaomne poneko Allahri, ‘Mog so'oag nimi taulbahilul,’ aro Yesus wepto sekirog. Mog so'oag nimiri mali-malia uropne sembe, ‘Allahri opsileag,’ aro taulbahinep nena, ot eldi siag kekhaektopne toman agha nimi taulbahinep. Imagneri nia mangkina im tamag mog so'o sirikag-sirikag tatsiogneag agha, ora nimiri siag kekhaektopne toman agha nimi taulbahinep kom,” seog.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene seogpa, nimi yubu tam kareptop nang poloro winip taek nimi tanekori Petrusap Yohanesap sembe, “Sin mome lerop kom nimi apna, kembi agha el urop kom nimi sao wamdang. Nubunang ambarelamsirang aghana, sin log kom uro lero ulamdang,” aro lo'om seek. “Sin phende Yesusap nhon yabalamdong nimi,” aro el wamsiog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nimi yan wali taogne poneko sin Petrusap Yohanesap peramag sekamogpa ibekti, “Nuri sinag sa'a sukap kom,” aro yubu koma wamek.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wameka, “A'un asag lambalulom,” aro wene seekpa lambaek. Lambaekpa Yahudi nimi sembe yubu tam kareptop nang Mahkamah Agama nimi mo yubu lelamekti,<span id="bookmarks15"></span> <a id="v16"></a><span class="v">16</span><span class="vsp">&nbsp;</span>“Nimi phende abeneri Allah mikibari uanepne sin pere agha kekneba uaoba, Yerusalem nimi ni whingag lag tao. Ane sembe nuri, ‘Sindi orolenange lelamdang,’ aro lemnep kom saog wamla. Undop pagha tanena, nurina sinag huaukap?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sindi yubu alnibarongne nene nimi maiknori ka'ebaikpa, nubu taleag aro nimi abeneag walamsiberi, ‘ “Allahri nia mangkina si Yesus poneko saeag nembao,” aro nen tipto ambatsiseng kom,’ aro yubu mikip uro wembahukap,” seek.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Wene seekti, sin abenekoag “Wa'al alulom,” aro yopsiekti, “Yesus sembe ambarelamsirom yubu nene sik komne ambarelamsirom. Nimiag yubu lelamtumundi, ‘Allahri nia mangkina si Yesus poneko saeag nembao,’ aro ambatsiseng kom,” aro wembahiek. <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wembahiek aghana, Petrusap Yohanesapti, “A'undam nimiri wanaag agha tam karebalulom. Nelagha Allah whingag sikne? A'un yubu mombolag wamukap to, Allah yubu mombolag wamukap to? Allah whingag sikne uanep tanena, nelagha wali sembalom?<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sik uro yabionge nuri aori ka'ebabori, haingdi babe ibobo. Ane sembe nimi ambatsin koma wamnep kom,” serek.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene serekpa, yubu mikip uro sin phende abeneko wembahiekti, “Pururom,” aro yag lambahiek. Nimi wali nembarekne neneko ibekti, nimi maiknori Allah omeklamek. Tam kareptop nangdi Allah omeklameka ipsiekti sindi, “Sin phendeag huaukap,” alamek. Allah omeklameka ipsiekti, tam kareptop nangdi, “Logti tam lolohinne orog,” sembaekti sin lipsiek.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Lipsiek nena, nimi yan malinge wali nembarek nimi eneko mangkaekne hengkun-kunne palamogha teng nhon eptopne naualbare (40) taogpa, Allah mikibari uanepne kekneba uarekne toman wali nembarek. Ane sembe, tam kareptop nangdi, “Tam lolohinne orog,” sembaekti lipsiek.<span id="bookmarks22"></span></div>

<div class="s"><div id="s2">Yesusag sikne aro seneragtop nimiri Allahag molona molbaeka</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Petrusap Yohanesap, “Pururom,” aro sae lipsiekpa, sikinkaboag pirek. Pirekti sikinkaboag ambarelamsirekti, “Memnang Allah sembe palirop nang sikini yaboap, Yahudi nimi sikini yaboapti nunag undo-undo wene seang,” aro sikinkaboag ambatsirek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ambatsirekpa sikinkabori ka'ebaekti, sin ma'ap tangto Allah omekto mololamekti, “Nuni Allah nia mangkina saelbamsilamne, andi imap, so'oap, nubu longorop maghap nia mangkina ni an mori sumbalum.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Andi Andamne Yame Walinge neneko andi arukna nunisag Daud pere agha elag piplum. Elag piplum yubu nenekona,</div>
<div class="q top-spacing">‘Yahudi sisa kom nimi Allah omektop kom nimiri sa'a sembe yanghang alamsiang?</div>
<div class="q">Sa'a sembe as tala-tala wamang nimiri, “Undo-undo uaukap,” senelamangdi lelamang aghana, uro yabilul kom?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Nuni Allahri, “Taulbahimendi, saelbamsululam,” aro wepto aogne Kristus ot nhonog wamla.</div>
<div class="q">Allahri wepto aog aghana mog so'oag yubu sia lerop nang tanekoap, sikin tamag salehirop nangapti, “Karong,” aro poloro winil dalamang.</div>
<div class="q">Poloro winil dalamangdi, nu Saelba Uhiropne Allahap, eldamneri wepto aogneap, “Mal tabaukap,” aro yin singilamsiangdi wamang,’</div>
<div class="p">aro Daudti samenag ambatsiog.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Samenag ambatsiogne sunsunum uro sik uro yabiog. Anme<span class="footnote selectable" id="F-0"><sup>a</sup></span> sol walinge andi, ‘Taluro saelbamsululam,’ aro wepto alumne Yesus poneko ‘Obukap,’ aro Herodesap, Pontius Pilatusap, Yahudi sisa kom nimiri Allah omektop kom nangap, Israel nimiap, as eneag poloro winip taong.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Sin winip taong nimi tanekori, ‘Uaukap,’ sembaongdi ulamongne, an Sae Mikipne ponekori samenag agha, ‘Wali undo uaukang,’ sembalumne saog uro ulamong.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Wene nu Saelba Uhiropneri nu kembamsululam. Yahudi nimi tam kareptop nang taneri nunag, ‘Opsukap,’ alamang. ‘Opsukap,’ alamangdi walamsianga andi kembahi. Anenge yubu log kom uro ambarelamsinepne sembe nu an arukna wamapne tane mikip nembahi.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Anme <span class="footnote selectable" id="F-1"><sup>b</sup></span> sol walinge Yesus poneko siag kekhaektopneag agha mololamebeba, ‘Allah mikibari sin pere agha ual,’ senenne kekneba nunag piplulam. An sae pelengkamendi yepsimenba, nimi naiktopne wali nenelamseberi, ‘Yaghe,’ senenne babe ulamukap,” seek.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wene aro Allahag omekto mololamekpa, sin poloro winil dalamekag aneko sa'uma saog uro pot-porolamog. Pot-porolamogpa Allah Eldamne Yame Walingeri sin nongag wa'isiogti, mikipne pipsiogpa, Allah yubu log kom uro ambarelamsiek.<span id="bookmarks31"></span></div>

<div class="s"><div id="s3">“Andinge naringe,” sen koma, “Nuringe aghabog,” senelameka</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Yesusag sikne aro seneraglamek nimi taneko wana ot nhonog uro sin ma'ap tangto wamek. Ma'ap tangto wamekti, nimi nhondinge saeagha ua ulamogha, “Andinge naringe” sen koma, “Nuringe aghabog” senelamek.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Allahri mikip nenelamsiogpa, Yesusti wepto pogsiog nangdi, “Nu Saelba Uhiropne Yesus Allahri kamag nembaonge ibobo,” aro sikne ambarelamsiek. Sin ni tanekori, “Allahri wana nunag yorolamsil,” senelamekti sin mamun wana yororo senel dalamek.<span id="bookmarks33"></span> <a id="v34"></a><span class="v">34-35</span><span class="vsp">&nbsp;</span>Wana yororo senel dalamekti, sin ni taneko nhon babe saeagha elenge orog uro wamek kom. Yesusag sikne aro seneragtop nimi taneko anabiag awe ae ngai nimi wamek. Sikinenge awe ae ngai nimi tanekori nimi yogneag awe ae tarelamsiekti, kamna kaptoba tolamek. Kamna tolamekne Yesusti wepto pogsiog nangdi saeag aghabog nenelamsiek. Saeag nenelamsiekpa, sindi nimi tipto kwema ua ulamsiogha sunsunum uro tarelamsiek.<span id="bookmarks34-35"></span> <a id="v36"></a><span class="v">36</span><span class="vsp">&nbsp;</span>Nimi nhon si Yusup, Yesusti wepto pogsiog nangdi Barnabas engkaekne, “Wana mikip nenehinne,” aro engkaek. Elna sisa Lewinge mog so'o Siprusne wamog.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>El ponekori so'o eldamneringe nimiag kamna kapto tobogti, so'o kamna kaptoba tareka aneko Yesusti wepto pogsiog nangdi saeag nenel aog.<span id="bookmarks37"></span></div>
</div>
</body>
</html>
