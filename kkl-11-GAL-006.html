<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Galatia 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 6 }];
var hasIntro = true;
var baseRef  = "kkl-11-GAL-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-10-2CO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-11-GAL-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Galatia&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-12-EPH-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-12-EPH-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulustina, “Nu nimi ni yebel dalamukap,” aro ambatsiogha</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Nangkabo, a'un nimi nhondi irikna phiro malia ulamleba ipmun tanena, a'un Allah Yame Walingeri senenneag nelepto ul palamlom nimiri malia urop nimi eneko win-win aro wenelapmundi, ina walingeag nen samoro payalulom. A'undi nimi eneko wenelapmun nimiri babe a'undam nimi yae togtangto, “Malingeri na wana tomneleba, malia uaneag,” aro seneraglapmundi wenelamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>A'un nimi nhonag ikinne wamle tanena, a'undi wanaag, “Nari babe keyagman nembanun,” aro yeplamsululom. Undo yeplamsimunne pere agha Allahri wepto poghogne Kristus ponekori, “Ulamlulom,” aro aruksirop yubu sunsunum uro ul palamlulom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Yebel dalamlulom,” sen nena tam nene sembe. Nimi nhondi eldamne sembe, “Mikipne wamna,” seneptangtop aghana, sik uro mikip kom tanena, eldamneri haing kunup tangtop.<span id="bookmarks3"></span> <a id="v4"></a><span class="v">4-5</span><span class="vsp">&nbsp;</span>A'un nimi a'ero-a'ero a'un mori wanaag seneragto ulamlomne miptangto kemel dalapmundi, “Wali to, kom to,” aro seneraglamsut. Allahri nimi ni sa'oag awe a'ero-a'ero tarelamsilne neneko ot elag tatle nimi enekori mo tol pinep. Ane sembe a'un nimi ni a'ero-a'ero an mori wanaag seneragto ulamlamne miplapmendi, “Nimi orangeri ualne mombolag to, naringe paliag to,” semban koma seneraglamlulam. Andamneri uropne miptangto kembiag agha, “Walia uan,” sembanep tanena, an mori ualamne sembe, “Sik wali,” seneptanep.</div>
<div class="p">Allahri a'ero-a'ero awe tatsirop nimi eneko mori tol pinep aghana,<span id="bookmarks4-5"></span> <a id="v6"></a><span class="v">6</span><span class="vsp">&nbsp;</span>a'un mamun yebel dalamlomne babe wamla. Nimi etneri Allah yubu wali uro ka'eamle tanena, wali-waliaba ni el saeag wamlange agha, nimi enekori Allah yubu sinag ambatsirop nimiag wali pogto tatsilul.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>A'undam nimi el talamsut. Nimiri Allah sembe mo yubu nepto u kwa'en pa'abanep kom. Nimiri meropne agha amik yongoro terop. Ane sembe, a'undam nimi haing kunup taheng kom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimi etneri, “Nadamne nong yeng neneropne uahane,” seneropne agha mero tolongorop tanena, halo aro loba tangtopne yongoro toplul. Aghana nimi etneri Allah Eldamne Yame Walingeri, “Ualulam,” aro yubu pairopne agha mero tolongorop tanena, wali pongkaleba, ya'ag kamag nenehiroba yongoro toplul.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nunna ta'ap sen koma sol wali uro walia ulamebe tanena, amik Allahri, “Wene tatsinun,” sele sum eneko walinge agha yongoro tobukap. Ane sembe, “Sololamna,” semban koma tipto walia ulamukap.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ane sembe nunag pa'asea olog wamle tanena, nimi niag walia ulamsukap. Nungkabo Yesusag wana palirop nimi kopto o'omne nembamsiberi, Yesusag wana palirop nimiag babe walia ulamsukap.<span id="bookmarks10"></span></div>

<div class="s"><div id="s2">Paulusti yubu komobanebag wenelamsiogti kipsiogha</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene abene nadamne saeri mome toro palilamna ane. Nari so'opto ambatnuahinne nene mome toro pairopne nubu uro saeri tolamnange ane kembalulom.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Sin nimiri a'unag yubu mikip uro, “Nengabo kon kareplapmun taneogna, Allah whingag wali wamlulom,” aro ambatsirop nimi tanekona sindi wanaag, “Nimiri nu wali maiplamsukang,” aro a'unag undo ambarelamsiang. Sindi undo ambarelamsiang nena, sin logti, “Kristus kalag sipto obekpa tebaogne sembe yubu ambarelamsibeba, Yahudi nimiri nu sarekerepto opsiikag,” senelamangdi a'unag, “Kon karebalulom,” aro aruklamsiang.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sin Yahudi nimi nengabo kon kareptangtop nimi taneko babe Musari aruksirop yubu wali uro saelba ul palamang kom. Aghana sindi a'unag, “Kon karebalulom,” alamang nena, a'un sindi lelamang yubuag nelepto kon kareptangtop nimi tahom tanena, sindi a'un nongag kon kareptoba sembe, “Nunag neleplamsiang,” aro sindam nimi paliag nenep tanep.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Undo ambatto tongolamsiang aghana, nandamneri ologha babe paliag nenep tanep kom. Ot tam nhonog nanag wamlange agha paliag nenelamnangena, nu Saelba Uhiropne Yesus poneko el kalag siplobekpa, tebaogne pere agha nu mog so'oag nimi taluro wali nenehiropne mo paliag nenelamna. Kristus kalag siplobekpa tebaogne mo kopto o'omne nenelamnange pere agha, mog so'oag nimiri seneragto ul piropne nari kemenagna tebaloa saog loba tao. Apna mog so'oag nimiri kemenagna na babe loba tao senelamneang.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Wene aro lelamnangena, nimi nengabo kon karepto ul piropne neneri nimi yepsinep kom. Aghana nimi nengabo kon kareptop komne neneri babe nimi yepsinep kom. Wene nhonog paliag uropne anena, Allahri wendog sunuro ulamsilne mo o'omne wamla.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Nimi etneri nari ambatsin yubu eneko saelba ul pirop tanena, sin nimi taneko sembe, “Allahri nimi eneko yareag senelamsileri, wana aingnibahilul,” aro Allahag molbarelamsin. Israel nimi babe, Allahri wepsirop nimi sembe undo molona molbarelamsin.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene komoptobagna, nari Yesus si paliag nenero ambatto tongolamsinne abeneko pere sa'a-sa'ari na omneekpa, meneng sisua nari nongag lag wamlaba, “Na Yesustinge wamna,” senenne kekneba wamla. Ane sembe nimi nhondi babe na yubu nepto eraruk nembaneheng kom.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Nangkabo, a'un Yesusag wana palirop nimi sembe nari molbarelamsin nena, “Nu Saelba Uhiropne Yesus Kristus ponekori wana a'unag yorolamsileba, a'un wana nong ningkiap paiamsilul,” aro elag molbarelamsin. Sikne agha lemna.</div>
<div class="p">Abenda.<span id="bookmarks18"></span></div>
</div>
</body>
</html>
