<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='kkl-29-REV-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Pham Domba Me ponekori mome toro pairopne wa'amogtoba tobogha</div></div><a id="v1"></a>
<div class="m">
<div class="c-drop">5</div> <span class="v">1</span><span class="vsp">&nbsp;</span>Neneko uro yabioba, kemelamnoag agha mome toro pairoba wa'amogtopne nhon nimi nubunge saelba uhiropne puka urobag pukamonge ponekori sae sirik saeag saelbamoa imno. Saelbamo mome toroba tara-tara ni to'opto mome toro pairop wamoba imno. Mome toro pairoba enekoag kekneba sae werero pairoba saekpareri mome serektopne wamoa imno.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Saekpare sae werero pairopne wamoba, kemelamnoag agha Allah arukna imagne malaikat mikipne nhondi yubu nubu uro lelamori, “Nimi etne sunsunum wamlari, hae sae werero pairopne tane kweltebaleri, mome toro pairopne wa'amogtoba tane sangkanep?” alamoa imno.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Aghana imag agha babe, so'oag agha babe, so'o mombolag agha babe nimi nhondi babe sang-sanga mome toro pairopne wa'amogtoba nene sangaro lomag kembanep kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Mome toro pairopne wa'amogtoba sangaro lomag mome toro pairopne kembanep nimi sunsunum urop nimi nhon babe irop komdi, na wana ngik-ngogha engkano.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Engkanoba nimi nubu nang yubu epto wenehirop nang taneko nhondi nanag yubu lelamori, “An engkaheng kom! El Yehuda sisa agha, ‘Pai kam singa,’ aro engeropne kembae! Elna Daudti nimi yana mangarobag agha mangaro yabiogne nubunge wamlari, ni aisanang luknubahio. Eldi sae werero kekneba saekpare wamlange nene kweltebanepti, mome toro pairoba wamlange nene kembanep,” aro ambatneo.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Wene seoba, kemelamnoag agha Pham Domba Me nhon nimi nubunge saelba uhiropne puka uroba taneko peramag sekamo. Sekamoba, sin lebe aroba kamag uropne tombare abenekoap, nimi nubunang yubu epto wenehirop nang tanekoapti longo kaneloamong. Pham Domba Me aneko kembanoagna, samenag oro kaleropne saog wamoa imno. Pinu saekpare wamoba, haing wana saekpare wamo. Pinu saekpareap, haing wana saekpareap anena, Allah Yame saekpare mog so'o sirikag-sirikag pogsinepne pongoro yabiamo.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Unuamoba Pham Domba Me aneko yaoba, nimi nubunge saelba uhiropne puka urobag pukamonge ponekori mome toro pairoba wa'amogtoba wamonge neneko sae sirik siba taroba saelbao.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Mome toro wa'amogtoba aneko Pham Domba Me ponekori sae saelbamoba, lebe aroba tombare wamongne abenekoap, nubu nimi yubu epto wenehirop nimi tom tarabare wamongne abenekoap, Pham Domba Me whingag, “Kibukap,” aro u amupto so'oag malpiong. Sindi a'ero-a'ero nhon-nhon sale-sale yabi among ana pingpong ana yubu lilim neneropne, apna leng-leng aroba kamna alikinag uro toroba emas agha kau soropneap saelbamong. Sindi a'ero-a'ero kau saelbamongne taneko lomag song walia liro aukag taroba saelbamong. Song walia kau lomag saelbamongne tanekona, Allah Eldamneri weptop mabori Allahag molona moloropne kau lomag to'opto wamlaba saelbamong.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Molona moloropne kau lomag salelamongdi, sindi sepna wendogne agha nhon si sipto seplamong. Seplamong nena,</div>
<div class="pi">“Nimiri an opkeekpa, andi eneng yingkiro tebalumne toman</div>
<div class="pi2">nimi sisa ni nimi anabiag agha,</div>
<div class="pi2">yubu a'ero-a'ero lerop nimi ni anabiag agha,</div>
<div class="pi2">mog so'o tala-tala urop nimi ni anabiag agha,</div>
<div class="pi2">nimi winip tangto mo sektoba negara ni nimi agha,</div>
<div class="pi">sin sembe, ‘Allahringe taukang,’ aro kamna toptalum.</div>
<div class="pi">Ane sembe, ot an aghabog sunsunum uropne wamlam andarina,</div>
<div class="pi">mome toro pairoba wa'amogtoba aneko tobia</div>
<div class="pi">mome wa'amogtoba sae werero kekneba taneko kologna kologhanep.<span id="bookmarks9"></span></div><span id="bookmarks9"></span><a id="v10"></a>
<div class="pi"><span class="v">10</span><span class="vsp">&nbsp;</span>Andi sin mog so'o tala-tala urop nimi agha topsilumdi,</div>
<div class="pi">nu Saelba Uhiropne Allah yubu ka'ero sunsunum uro urop nimi nembamsilum.</div>
<div class="pi">Sin nimi taneko memnang Allah sembe palirop nangdi awe tolamlonga saog nimi nembahilum.</div>
<div class="pi">Amik sum sindi babe yubu sia lero mog so'oag uropne saelbamsukang,”</div>
<div class="p">aro seplamong.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Neneko uro yabioba, nen ka'ebanongena, Allah arukna imagnang malaikatdi teng-tenga maiknori yubu lelamonga ka'ebahino. Sin warekto sekong nena, nimi nubunge saelba uhiropne puka urobaap, lebe aroba tombare abenekoap, nimi nubunang yubu epto wenehirop nang tom tarabare abenekoap nusamag nembahiongdi, sin malaikat teng-tenga aneko warekto sekong.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sin warekto seklamongdi, omektop sepna yubu nubu uro seplamongnena,</div>
<div class="pi">“Pham Domba Me oro kaleropne poneko el agha sunsunum uropne wamla!</div>
<div class="pi">Nia mangkina eldi saeag taogpa, wali-walia maiknoro saelbamla! El agha wana hektopne, mikip sirikne wamla!</div>
<div class="pi">El unulamlange sembe el agha kiplameberi, paliag nenelameberi, omeklamukap,”</div>
<div class="p">aro seplamong.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wene alamongba, nari ka'ebanongena, ni lebe aroba imag, so'oag, mog so'o mombolag, mag nubu uro longorop maghag ot ni lebe selonga mog so'o wamlonga taneko niri seplamong. Seplamong nena,</div>
<div class="pi">“El nimi nubunge saelba uhiropne puka urobag pukamlangeap Pham Domba Me anekoap Sin ni phende agha paliag wamdangdi, nia mangkina saelbamdang. Papna koma kipto omeklamseberi, ya'ag uro paliag nenelamsukap,”</div>
<div class="p">aro sepna seplamong.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Sindi wene aro seplamongne sembe lebe aroba tombare abenekori samoro, “Sikne agha lero omeklamlom,” aro wene seongba, nimi nubunang yubu epto wenehirop nang tanekori u amupto so'oag malingkina kiplamong.<span id="bookmarks14"></span></div>
</div>
</body>
</html>
