<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">20:5 </span><span class=\"ft\">Tane Lukasti “Nun sembe tibogamsiek” seogne, weneog elap Paulusap haiptarekti, nhon palamdekne sembe mome toro pibog.</span></div>",
    "F-1": "<div class=\"footnote-p\"><span class=\"fr\">20:7 </span><span class=\"ft\">Sae kaupto ua urop sum tane mome toro palilamapnena, Minggu sum sembe lelamap. Nu Kosarek nimi sembe Minggu sum anena tek-tek papto urop sum aghana, Yahudi nimi sembe “selek sum” aro lelamang. Yahudi nimiri, “Saek sum tek-tek papto uro sum” aro lelamekne anena, Sabtu sum.</span></div>",
    "F-2": "<div class=\"footnote-p\"><span class=\"fr\">20:16 </span><span class=\"ft\">Yahudi nimiri, “Nuri ik nubu sum tale tanena Allahri weptop as Yerusalem wamukap,” senelamek.</span></div>",
    "F-3": "<div class=\"footnote-p\"><span class=\"fr\">20:17 </span><span class=\"ft\">Indonesia yubuag “penatua” alamang.</span></div>",
    "F-4": "<div class=\"footnote-p\"><span class=\"fr\">20:34 </span><span class=\"ft\">Paulusti pham kon mektopne agha imag ae sona ag wetnero soropne wamogti, nimiag si toro wetnelamogne kamna kapto tolamog. (Pogsiognang 18:3)</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = false;
var baseRef  = "kkl-05-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-LUK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-ACT-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='kkl-05-ACT-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Paulus Makedonia agha Troas piogha (20:1-12)</div></div>
<div class="b">&nbsp;</div><a id="v1"></a>
<div class="m">
<div class="c-drop">20</div> <span class="v">1</span><span class="vsp">&nbsp;</span>As Efesus nimiri yanghang alamsieka aneko ta'ap seekpa, olog wameka Paulus elkabo Yesus yubu ka'ero ulamek nimi taneko yopsiogti, wana aingnibahiogti, “Na Makedonia so'oag punun,” aro ambatsiogti piog.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Makedonia inagha palamogti nimi tanekoag yubu maiknoro ambare-ambare wana aingni-aingni palamsiogti, Yunani so'oag piog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yunani so'oag piogti, wamogpa wal wilindi taogpa, “Mog so'o Siria mag alip toman punun,” sembaog. “Mag alip toman punun,” sembaog aghana, Yahudi nimiri, “Paulus obukap,” aro saekag lebekne sembe el taogti, “Mog so'o Makedonia inagha samoro punun,” sembaog.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>“Punun,” sembaogti palamogpa, elap nhon palamek nangna: Pirus elme Sopater Bereangeap; Tesalonika nimi, nimi phende Aristarkhusap Sekundusap; Derbenge Gayusap; Listrange Timotiusap; Asia nimi, nimi phende Tikikusap Trofimusap; sin nangene Paulusap nhon palamek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Paulusap elap nhon palameknang taneko a'ep taekti, sin samenag as Troas piekti, nun sembe tibogamsiekti, as Troas wamek.<span class="footnote selectable" id="F-0"><sup>a</sup></span><span id="bookmarks5"></span> <a id="v6"></a><span class="v">6</span><span class="vsp">&nbsp;</span>Allah omekto kwaneng roti walerop komne terop li tero liogha, mag alip toman as Filipi laplobi agha palamububa, ae inipna tombare taog. Ae inipna tombare taogpa, as Troas piburi, sin sam piekti, wameknangap haibtaburi, wamubu pahabog ik saek bare taog.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Sae kaupto ua urop sum<span class="footnote selectable" id="F-1"><sup>b</sup></span> taogpa, “Kwaneng roti khepto tukap,” aro winiptaburi, Paulusti nunkabo nunap nhon wamekne sinag, “Nu ambuhum pukap,” aro yubu maiknoro ambarelamsiog paghabog ae inipna tomnusam taog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ae tika alikinagne nu wamubuag aneko whea maikno tiniro ikik piek.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Paulus yubu kiliro-kiliro lelamog abeneko kabuni me nhon si Eutikus neneko keken phoro soro kuptopne ina siramag pukamogti, kabuni me eneko haing whi uro wamna koma kwhingdi tungum kanem alamogti, eba timbaog. Ae tika wilindipne nenekoag agha eba timbaogpa, nimiri salero kemelamekag agha ya'ag tebaog. </div><div class="image-block"><span class="image"><img src="images/cn02005B.jpg" /></span>
<div class="caption"><span class="caption">Eutikus ae tika wilindipneag agha eba timbaog. (ACT 20.10)</span></div></div><span id="bookmarks9"></span><a id="v10"></a><span class="v">10</span><span class="vsp">&nbsp;</span>Ya'ag oroba wamogpa, Paulus poneko kulukaogti, kabuni tebaogha aneko somoro saelbamogti, nimi tanekoag, “Yubu maikno lero engkaheng kom. Me ane kamag wamla,” seog.<span id="bookmarks10"></span><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene seogti, Paulus nen samoro aeag tai waelbaogti, kwaneng khepto teekti, nen yubu lelamog paghabog ae kwelekaog. Kwelekaogpa Paulus neneko lambaogti palamog.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>El palamogpa, nimi tanekori me kabuni aneko kamag wamogne elenge aeag pabiekti, sin ni wana aingniro awi yeng uro wamek.<span id="bookmarks12"></span></div>

<div class="s"><div id="s2">Nu Paulusap Troas agha Miletus pibunge sembe na Lukasti mome toro palilamna (20:13-16)</div></div>
<div class="b">&nbsp;</div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>“Pukap,” sembabuba, Paulustina, “A'un sam kabongag agha as Asos pimundi, wapmunag na yan toman agha ina toman yanun,” seogha sunsunum uro nu samenag kabongag mag alip toman agha as Asos piburi wamubu.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Wamububa, el nunap as Asos haiptaburi, kabongag Paulusap nhon waelbaburi, mag alip toman agha as Metilene pibu.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>As Metilene mabubua lukunapne as enekoag agha mag alip tomanog palamuburi, mag longoro kanektop so'o Khios peramag piburi, inipnag nhon mamubu. Aneko mabubua kwelekaogne lukunap mag longoro kanektop mog so'o as Samos piburi, mabubua kwelekaogne as Miletus pibu.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Paulusti, “Nu anam Yerusalem pin komag agha Yahudi nimiri ik nubu sum Pentakosta uaikag,” sembaogne sembe “Mog so'o Asia ik maikno wamukap kom. As Efesus babe yan ingkan koma pukap,” aro karebaog.<span class="footnote selectable" id="F-2"><sup>c</sup></span><span id="bookmarks16"></span></div>

<div class="s"><div id="s3">Paulusap Efesus nimi wenehiropnang wamek neap a'eptaeka sembe Lukasti mome toro pibog (20:17-38)</div></div>
<div class="b">&nbsp;</div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>As Miletus pina wamuburi, Paulustina, “As Efesus Yesusag ‘Sikne’ aro seneragtop nimi sikidoyabo wenelamsiang nang<span class="footnote selectable" id="F-3"><sup>d</sup></span> na as Miletus wamnaag yaukangba, enel phululom,” aro Miletus nimi pogsiog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Enel phiekti yaekpa, Paulusti as Efesus nimi piamsiekti, wenehirop nangag yubu lelamogti,</div>
<div class="pi">“Nangkabo, samenag Asia so'o eneag yahiri, yana alnina alnilamsiri, ulamsiri, ulamnange a'un elwamlom.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yahudi nimiri nanag yo palilamneekti, “Obukap,” aro saekag lero ulamneekpa, wana pailangkalamsiri engelamsiri, Nia Mangkina Salehiropne Yesus ponekori awe tolamsinge seklero tolamsi.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Undop aghana ta'ap sen koma, “El uro wamikpa, yepsilul,” sembahi tanena, yubu eneko a'unag ni ambarelamsisiri, ologha babe tognobahi kom. Tognoban koma yubu ni amolamsisinge nimi ni whingag agha ambatsisiri, a'ununge aeag poloro winil talamlumag babe ambatsisi.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yahudi nimiap Yunani nimiap ambarelamsisiri, ‘Malia ulamlomne lipsimundi, Allahag wana seneraglapmundi, Nia Mangkina Saelbamsilne Yesusag “Sikne” aro seneraglamlulom,’ aro ambatsisi.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yerusalem pineba, nanag uaukangne ekon wamnari wamna. Allah Eldamne Yame Walinge nenekori sae kiliro pabalamneleba punun.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nanag uaukangne ekon wamna aghana, na as nhonag pang nhonag pang ulamnaba, Allah Eldamne Yame Walinge nenekori, ‘Nimiri haing sae kaupkikpa, seklebalulam,’ aro lag phoro ambarelamnel.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>‘Seklebalulam,’ aro ambarelamnel aghana, nari wana nong ene sembe seneraghal talamna kom. Nari seneraglamnangena, Nia Mangkina Saelbamsilne Yesusti awe na saeag pibogne sol wali, wali uro komopto tolamnun. Awe na saeag pibognena, ‘ “Allahri nimi lunuro opsin koma wana waliri nimi talulamsil,” aro yubu walinge Yesus sembe ambarelamsululam,’ aro na saeag pibog.<span id="bookmarks24"></span></div><span id="bookmarks24"></span><a id="v25"></a>
<div class="pi"><span class="v">25</span><span class="vsp">&nbsp;</span>Wene aro na saeag pibogpa, as nhonag pang nhonag pang ulamnori, a'unag babe Allahri mog so'oag nimi saelbamsilne sembe ambarelamsino aghana, a'undi nari whing ene nen olog imnululom komne, na el wamna.<span id="bookmarks25"></span> <a id="v26"></a><span class="v">26-27</span><span class="vsp">&nbsp;</span>Ane sembe sumene ane yubu mikip uro a'unag lelamnangena, Allahri ‘Yubu ane ambatsululam,’ aro ambarelamneonge ta'ap sen koma a'unag tipto ni ambarelamsino. Ane sembe nimi nhondi nari yubu Yesus sembe ambatsinonge ka'ebaom kom tanena Allahri opsilea tam nanag nembaheng kom.<span id="bookmarks26-27"></span></div><span id="bookmarks26-27"></span><a id="v28"></a>
<div class="pi"><span class="v">28-29</span><span class="vsp">&nbsp;</span>Na a'un laplobi agha pineba, pai kam yonge saog urop nimi yingkina saluro kilphaikagti, wali uro a'unkaboap a'un wenehirop nang a'undam nimi wanaapti haing whi uro yae wamsululom. Allah Eldamne Yame Walinge nenekori, ‘A'unkabo pham domba saog uro wamang nimi taneko yubu amohiro paiamsululom,’ aro sekitsio. Sekitsioba, pai kam yonge saog urop nimiri pham domba Allah Eldamne enengag agha toro topsio nimi taneko o'ona sembahin koma wea oro kilphaikagti, Yesusag ‘Sikne’ aro seneragtop nimi haing whi uro yae piamsululom.<span id="bookmarks28-29"></span> <a id="v30"></a><span class="v">30</span><span class="vsp">&nbsp;</span>A'un anabiag agha babe nimi sekelingkukang. Sekelingkikti, Allah yubu lero orolenange agha sikne nembukang. Orolenange agha sikne nembamikti, Yesus yubu ka'ero ulamang nimi wana tolamsikpa, sinag ‘Sikne,’ aro sare nelebahukang.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Orolenange agha sikne nembamikti, wana tolamsik nimi yaukangne sembe seneragto yae uptangkamlulom! Hengkun wilindi sinag kweleknag na olog ta'apsen koma nari wanaag agha engelamnoriog a'un ni ambarelamsinonge ekon taheng kom.<span id="bookmarks31"></span></div><span id="bookmarks31"></span><a id="v32"></a>
<div class="pi"><span class="v">32</span><span class="vsp">&nbsp;</span>Wene, ‘Allahri a'un piamsilul,’ aro nari a'un Allah saeag nenelamsin. ‘Allahri opsin koma wana waliri talulamsil,’ aro Yesus yubu sembe ambarelamsinne salelapmunba, Allahri a'un mikip nenelamsileri, ‘Yesusag “Sikne” aro seneraglamik nimi taneko Na namabo,’ aro weplamsil nimi niag tatsilul. ‘Na mabo,’ senelamsildi, eldinge saeag agha tatsileba, ya'ag kamag wamukang.<span id="bookmarks32"></span></div><span id="bookmarks32"></span><a id="v33"></a>
<div class="pi"><span class="v">33</span><span class="vsp">&nbsp;</span>Nari, ‘A'undi saeagha leng-leng aroba emasto, perakto, enektop agto a'undi na tatneheng,’ aro wanaag seneraglamno kom.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Nanap nangkabo nhon wamubungeap teko nunag wamogne sembe nadamne saeag agha kamna kapto tolamsinge a'un elwamlom.<span class="footnote selectable" id="F-4"><sup>e</sup></span><span id="bookmarks34"></span> <a id="v35"></a><span class="v">35</span><span class="vsp">&nbsp;</span>Nari ulamnonge ‘Sindi babe imniikti, ulamukang,’ aro sunumna ulamno. Nia mangkina ulamnongena, ‘Sol wali, wali uro welapmundi, nimi mikip komne yeplamsululom,’ aro ulamnoba, imneom.</div>
<div class="pi">Nia ni ulamnonge aneko, Yesusti yubu ambarelamsiogne seneragi agha ulamno. Nia Mangkina Salehiropne Yesusti ambarelamsiogti, <span class="qt">‘Nimiri a'unag tatsiikne olog wali sembamlom aghana, nimiag tatsululomne sembe “Wali sirik,” alamna,’</span> aro ambatsiog. Yesusti ambarelamsiogne seneragi agha nia mangkina a'un anabi agha ulamno,” aro Paulusti ambatsiog.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Ni ane Paulus nenekori ambatsiogti, yabu sanukto pulingkina sin Allahag molona molbaek.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Allahag molona lero molbaekti, sindi Paulus somoro togtog aro kiplamekti, “Wali pululam,” aro maiknoro engkarek.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Paulusti, “Nen amik whing imnululom kom,” seogne sembe, “Nen haiptaukap kom,” aro wana sapsiogpa, “Mag alip toman pulul,” aro kabong wamoghag mag abolag pil piek.<span id="bookmarks38"></span></div>
</div>
</body>
</html>
