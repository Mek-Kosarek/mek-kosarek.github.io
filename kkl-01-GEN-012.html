<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sumbaogha 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">12:6 </span><span class=\"ft\">Sina More ane mog so'o tomopto nimi si engerop. Ibrani yubuag, “Haing ka'enne, uro yabinepne ambatsiropne” aro.</span></div>",
    "F-1": "<div class=\"footnote-p\"><span class=\"fr\">12:9 </span><span class=\"ft\">Ibrani yubuag, “Negeb” anena nuri yubuagna, “so'o mektobag,” aro lerop.</span></div>",
    "F-2": "<div class=\"footnote-p\"><span class=\"fr\">12:15 </span><span class=\"ft\">Firaun nimi si kom. Ene nimi sisaag. Ili Firaun samenne teban tanena elme lunuro ili si lunumna Firaun waelbanep.</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = false;
var baseRef  = "kkl-01-GEN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-01-GEN-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sumbaogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-01-GEN-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-02-RUT-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri Abram yobogha (12:1-9)</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Wamekpa Nuni Allahri Abramag yubu lelamogti, “Anenge asap, ankaboap, anenge so'oap laplobi agha nari mog so'o ambatkenenge nhonag pululam,” seogti,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Andi mangarobari mangkahyikne tanekori mangkahyikne maikno talamikti, ‘Nimi sisa nubunge wamle,’ aro mikip nembahineba an si paliag wamleba an pere agha nimi maikno Nari walingena tatsinun.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nimiri an yeplangkiikne Nari sin yepsinun. Nimiri an walangkiikne nari sin wabahinun. An pere agha nimi mog so'oag tala-tala wamikne ni sembe walingena tatsinun,” seog.<span id="bookmarks3"></span> <a id="v4"></a><span class="v">4-5</span><span class="vsp">&nbsp;</span>Abram mangkaekne hengkun taibuka taubuka ulamogha teng phende epto saek tarabare (75) wamogpa Nuni Allahri ambarogne sunsunum uro, “Kanaan so'oag pukap,” aro as Kharan laplobi agha palamekti elkel Saraiap, ilipsari me Lotap, eldi aruknap, sikindinge sae agha wamoghap toro aekti palamek.<span id="bookmarks4-5"></span> <a id="v6"></a><span class="v">6</span><span class="vsp">&nbsp;</span>Palameka Kanaan so'oag piekti Sikhem peramag kal nubu kal bari tamag More<span class="footnote selectable" id="F-0"><sup>a</sup></span> so'oag piek. Piekag aneko Kanaan nimi wamekag piek.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Wamekpa Nuni Allah poneko Abram whingag lag taogti, “Mog so'o nene anag agha likto pilulneag tatsinun,” aro ambarog. Ambarogpa Abram nenekori, “Nani Allah na whingag lag talne sembe mhong towalengkimnun,” aro kirik yangaro pibog.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kirik yangaro pibogti, “Mag kwasag sip pinun,” aro piogti heng walelingkirobag as Ai anabi as Betel heng purukul pirobag anabiag ae kalun ae soro wamog. Aneko wamogti, “Nuni Allahag molona molbanun,” aro mhong towalengenag nhon yangaro sobaog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Wameka nen lamba palamekti Negeb<span class="footnote selectable" id="F-1"><sup>b</sup></span> so'o mektopneag kulukul palamek.<span id="bookmarks9"></span></div>

<div class="s"><div id="s2">Abram Mesir piogha (12:10-20)</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Negeb so'oag aneko pina wamekpa, kwaneng yo nubunge wamogpa, “Kwaneng erarukti Mesir pukap,” aro palamek.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>As Mesir peramag piekti elkel Sarai ambarelamogti, “An saren haing elel wamlamba<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Mesir nimiri an kembagheikti, “Kel ene Abram elkel wamla,” aro seneraghikti, an lililangkeikti na omnukang.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ane sembe andi, ‘Na Abram ilipsa'ael wamna,’ semenba sindi an sembe na omnukang kom. Sindi an sembe, ‘Ilipsa'ael wamla,’ aro nanag walia ulamukang,” aro ambarog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>“Walia ulamukang,” aro Sarai ambarogpa, Mesir piekpa Mesir nimiri kemelamekpa Sarai saren kemerop wamog.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Mesir nimi sembe yubu sia leropne Firaun<span class="footnote selectable" id="F-2"><sup>c</sup></span> wamog. Firaundi yubu eptop nang tanekori babe ibekti, “Saren walinge yal,” aro sikini ambarel piek. Ambarel piekti Sarai poa Firaundi aeag pelepto payaek.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Payaekpa Abram sembe, “Sarai eldo wamla,” aro Firaundi walia Abramag ulamogti Firaun eldamnang arukna-ap, pham domba, kambing, sapiap, popsirop pham keledai, untaap pogto tatsiog.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Firaundi Abramdi kel tobogne sembe Nuni Allahri Firaundi ae lomap, ilipsaboap sembe naikna nubunge Allahri elag pibog.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Naikna nubunge pibogpa Firaundi Abram yobogti, “Andi sa'a sembe, ‘Sarai nari kel,’ sen koma orolenange ambatneom?<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Sa'a sembe, ‘Naipsa'ael,’ aro orolena lebomba nari tomno? An kel ane wamlaba toro agha pululam,” seog.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Seogti, “Abram elkelap elenge aba ni toro agha as eneag agha lambaukangpa enero pabhululom,” aro Firaundi eldi arukna tanekoag arukahiog.<span id="bookmarks20"></span></div>
</div>
</body>
</html>
