<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Petrus 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var crossrefs = {
    "X-0": "<div class=\"footnote-p\"><span class=\"xo\">4:8 </span><span class=\"xt\">Amsal - Wana Hekahinep Yubu 10:12</span></div>",
    "X-1": "<div class=\"footnote-p\"><span class=\"xo\">4:14 </span><span class=\"xt\"><span class=\"reflink\"><a href=\"kkl-03-MAT-005.html#v11\">Matius 5:11</a></span>; <span class=\"reflink\"><a href=\"kkl-05-LUK-006.html#v22\">Lukas 6:22</a></span></span></div>",
    "X-2": "<div class=\"footnote-p\"><span class=\"xo\">4:18 </span><span class=\"xt\">Amsal - Wana Hekahinep Yubu 11:31</span></div>"
};

initFootnotes(crossrefs);

});

// Chapters
var chapters = [ { start: 1, end: 5 }];
var hasIntro = true;
var baseRef  = "kkl-23-1PE-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-22-JAS-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-23-1PE-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Petrus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='kkl-23-1PE-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-24-2PE-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allahri seneropneag nelepto ulamneba</div></div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Kristus nongag seklebaog ane sembe, a'undam nimi wanaag seneragtopne babe wea ulamlulom. Nongag seklerop nimina, “Malia uroba laplomna,” aro seneragtopne elag wamogpa, a'undi babe elag nelepto seneraglamlulom.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Undo seneraglapmun andarina, nen mog so'oag nimiri, “Uahabe,” seneropne ul palamlulom kom. Aghana a'un amik mog so'oag urop nongag wapmunne ot Allahri seneropne agha nelepto ul palamlulom.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Allah ekon nimiri, “Uahabe,” senelamangne ik maiknoro ulamlum. Samenag a'undi wanaag, “Bobonge agto yaboho,” seneropne agha nengabo kelabo salik-malik salep tangto ulamlumdi, mag yonge along terogha nenek salehiro ulamlumdi, Allahri teba'en senenne mema phalamlum.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Wene sin loba nenep tanebag salik-malik uro sarekereplamang saog uro a'undi sinag nelepto merelamlom kom. Ane sembe sindi a'un sembe, “Nari nimi kom,” aro san tiliplamsiang.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ot sindi ulamangne sembe tam kareptopne poneko wero wamla. Sin nimi taneko el whingag lag taikti, kamag urop nimiap teptop nimiap sembe tam kemero karebatsilulne ponekoag sindam nimiri tibin nembarukang.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sin samenag tebaek nimiag babe Allah yubu walinge ambarelamsiek. Ambarelamsiek andarina, sindi nongag uropne mog so'oag nimiri ul piropne sunsunum uro tam karebatsinep aghana, sindi yame Allahri ul pinepne sunsunum uro kamag wamnep.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nia mangkina komobaneba peramag wamla. Ane sembe a'undi, “Allahag molbarelamsinun,” aro wana whi uro wapmundi, wali uro seneraglamlulom.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nimi o'ona senehinne nubu sirikti, malia uropne niknibanep.<span class="footnote selectable" id="X-0"><sup>a</sup></span> Ane sembe a'un mamun wanaag agha o'ona seneptangtopne whingag nenelamlulom.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Toro kiptangto unne sembe pam mali lemna koma a'un mamun toro kibil dalamlulom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allahri a'unag, “Wali uro paia o'olamsukang,” aro a'ero-a'ero wana yororo tatsiogpa, sunsunum uro a'un mamun yebel dalamlulom.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tatsiogneag agha nimi nhondi yubu lelamle tanena, Allahri lag nenerop yubu lemnepne sunsunum uro lelamlul. Nimi nhondi ora nimi yeplamsile tanena, Allahri mikipne tatsilengeag agha yeplamsilul. Eldi tatsilengeag agha lero yeplamsimun andarina, nia mangkina uro yabinepne toman Yesus Kristus pere agha Allah sembe omektoba nubu talul. Kibiang towalep tangtopneap mikipneap elag wamlange wamleri, ya'ag wamle paghabog wamlul. Sikne agha lebap.<span id="bookmarks11"></span></div>

<div class="s"><div id="s2">Kristusag wana paliropne sembe sekleroba</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nangkabo nari wanaag wamlom nimi, a'un mipsiropne aukti yo'obahiloa saog uro a'unag uro yabalamlange sembe, “Nunag uro yabinep kom,” aro lo'om seheng kom.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Lo'om seheng kom aghana, Kristus seklebaogne pogto a'unag tanepne sembe wana awi senelamlulom. Awi senelapmun andarina, amik el sembe kibiang towalengeropne lag tale sum eneko babe a'un wana awi uro lolo'oplamlulom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>A'un Kristus siag kekhaekto wamlomne sembe nimiri a'un yubu loloro san tiliplamsiik tanena, wana awi uro wamlulom.<span class="footnote selectable" id="X-1"><sup>b</sup></span> Awi uro wamlulom nena, Allahri Yame imang wareropne a'unag ua ulamlange sembe awi uro wamlulom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nimi ohiropne sembe, haogha toropne sembe, malia uropne sembe, keme-keme sae tolongoropne sembe nimi sunsunum uro seklebanep. Aghana a'un wene seklelamlom nena, malinge neneko uan koma seklero wamlulom.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>A'un Kristen nimi wamlomne sembe seklelapmun tanena, ali sembaheng kom. Ot a'un Kristus siag kekhaeksiropne agha Allah paliag nenelamlulom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>A'un wene seklenne seklelamlom nena, Allahri alniro eldamneri mabo kelmaboap tam karebarelamsil. Wene nu sam alniro tam karebarelamsilne toman agha seklero wamap tanena, Allah yubu walinge sik senerop kom nimiag amik komopto tam karebatsinep sum eneko nen ikin phelektopne pipsinepneog wamla.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nimiri samenag mome toro pibog nena,</div>
<div class="q top-spacing">“Wana porog nimi eraruk uro wali tanep tanena,</div>
<div class="q2">sin Allah omektop kom nimiap, malia urop nimiap abenekoag amik uro yabinepne sembe seneragsut,”</div>
<div class="p">aro mome toro pibog.<span class="footnote selectable" id="X-2"><sup>c</sup></span><span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ane sembe nimi etne Allahri seneropne sunsunum uro seklerop tanena, seklerop nimi tanekori babe walia ulamseng. Sin sumbahiogne poneko sikne wamla ane sembe, walia uropneag agha sindam nimi nong ningki eldi saeag paip tangkamukang.<span id="bookmarks19"></span></div>
</div>
</body>
</html>
