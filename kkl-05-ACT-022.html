<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Pogsiognang 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">22:25 </span><span class=\"ft\">“Roma nimi opsinep, te?” seogne ane mog so'o sembe lebog kom. “Roma nimi wamna,” seognena, mog so'o Roma nimi ni saelba uahiropnang nubungeri, “Nimiri Roma nimiag tam paibikpa, saelba uahiropnangdi tam lelekto kemero kareplamikti, ‘Malia ualne sunsunum uro wenero obaukap,’ sembaik tanena Roma nimi opsukang,” aro yubu sia karepto pibek. Tam lelekto kemero kareban koma Roma nimi opsiik tanena, Roma nimi saelba uahirop nimi nubungeri opsiik nimiag tam nubunge palilamsiek.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = false;
var baseRef  = "kkl-05-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-LUK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-ACT-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Pogsiognang&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='kkl-05-ACT-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-ROM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yahudi nimiag Paulusti yubu lebogha (22:1-22)</div></div>
<div class="b">&nbsp;</div><a id="v1"></a>
<div class="m">
<div class="c-drop">22</div> <span class="v">1</span><span class="vsp">&nbsp;</span>“Yahudi nimi nangkabo, naniyabo, a'undi lolomnange nanag lolbitneomba, nari tibin nenero peleptangtop yubu ambatsinunne ka'eamlulom,” seog.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2-3</span><span class="vsp">&nbsp;</span>Undo wene seogpa, nimi maikno tanekori nimi poneri Ibrani yubuag ambarelamsil aro ka'ebaekti, yubu koma wamek. Yubu koma wamekpa, Paulusti, “Nangkabo, a'un Yahudi nimi wamlomne saog uro na babe Yahudinge wamna. Na mangkaneekag as Tarsus Kilikia so'oag wamlange nenekoag agha mangkaneekpa, as Yerusalem ane yahiri, nubu tahi. Nunisa Musa yubu elne Gamalielti, Musa yubu kop-koptagto ao mili kuruk aneogpa, wali uro el tahi. El tahiri, a'un wamlomne Allah sembe wana wali uro ulamlom saog uro, nari babe Allah sembe ta'ap sen koma sol wali uro ulamsi.<span id="bookmarks2-3"></span> <a id="v4"></a><span class="v">4</span><span class="vsp">&nbsp;</span>“Allah sembe sol wali uro ulamsi aghana Yesusag seneragna komag wamsi. Yesusag ‘Sikne’ aro seneraglamsi komdi, nari babe Yesusti Allahag samoro yingkirop Ina pa'abaog yubu ka'ero ulamek nimi sare nelepto ya'ag olamsisi. Ya'ag olamsisiri, nenne salero kabuniap kelaboap kop aeag tolongolamsisi.<span id="bookmarks4"></span> <a id="v5"></a><span class="v">5-6</span><span class="vsp">&nbsp;</span>Undo ulamsinge nene memne Allah sembe pairopnang sikini nubungeap, Yahudi nimi wenehirop nang nubunang babe, sindi nari uahinge el wamangdi, ‘Sik lepla' aro lemnep. Sindi nanag, ‘Yesus yubu ka'erop nimi ebahimendi, haing sae kaupto saelbahimendi, as Yerusalem samoro payahimenba, opsukap,’ aro mome nanag pibatneek. Mome ane nanag pibatneekti, pogneekpa, palamsiri, ‘Sikinkabo Yahudi nimi as Damsyik wamang nimiag mome ane tarel phineri, Yesus yubu ka'erop nimi saelbahinun,’ aro palamsi. ‘Saelbahinun,’ aro palamsiri, as Damsyik peramag ae siro palamsiag agha heng yame saogne haing omomne imag agha nanag tingil omneog.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>Tingil omneogpa, na so'oag malingkihiri ka'elamsiba, yubu nhon lelamogti, ‘Saulus, Saulus! Sa'a sembe Na “Seklebale,” aro ulamnelam?’ seog.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene seogpa, nari hailamsiri, ‘Nani, Anna Etneri lelamlam,’ sihiba, Eldina, ‘Na Yesus Nasaretne andi “Seklebale,” aro ulamnelamne ponekori lemna,’ seog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Heng yame saogne nanag tingkaneogne nimi nanap palamubungeri babe ibekti, aoag agha yubu lilim ka'ebaek, aghana yubu nanag lelamogne sindi ka'ebaek kom.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Eldi yubu ka'ebaek kom aghana, nari lelamsiri, ‘Nani, sa'a agha nari uanun?’ sihiba, Eldina, ‘Sekmendi Damsyik pululam. Damsyik pimenba andi ulamlulamne Allahri seneropne ambatkenep,’ seog.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>‘Damsyik pimenba, ambatkenep,’ seog aghana, na haing omomne warero libango aropne nenekori haing ubaneogpa, pinep komdi nangkabo nhon palamubu nangdi sae salero Damsyik poa pineek.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Poa piniekpa, as Damsyik aneko nimi nhon sina Ananias. Ananias ponekona, Musa yubu sunsunum uro sol wali uro ulamogpa, Yahudi nimiri as Damsyik anekoa el wamogne sembe walinge senelamek.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>El neneko na peramag yaogti, yubu lelamogti, ‘Saulus, nangkae. Haing kwelekae,’ seog abeneko pere na haing kwelekahiri, nari elag kembahi,” seog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>“Elag kembahiba, nanag eldi yubu lelamogti, ‘Allah nunisag yabori omeklamekne ponekori weplangkeldi, “Allah Eldamne seneropne walinge el taleri, Nimi Sikne yaogne poneko ipleri, Eldi yubu pamag agha lanaropne ka'ebanulul,” aro wepkel,’ aro Ananiasti ambatneog.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Wene aro ambatneogti, nen lelamogti, ‘An haing kwelekalamdi iplamne, ka'ebalamne Eldi ualne andi nimi ni ambarelamsululam.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sa'a sembe wene nang-nangalamlam? Sekmendi Yesusag, “Malia uanonge tam orog nembanululam,” aro Yesusag yubu mololapmenba, maghag pelengkakukang,’ aro Ananiasti ambatneog,” seog.<span id="bookmarks16"></span></div>

<div class="s"><div id="s2">Allahri, “Yerusalem nimiri Na yubu ka'ebaukang komba, ora asag samen pimendi, ambarelamsululam,” seogha (22:17-22).</div></div>
<div class="b">&nbsp;</div><span id="bookmarks16"></span><a id="v17"></a>
<div class="p"><span class="v">17-18</span><span class="vsp">&nbsp;</span>Paulusti nen tipto ambarelamsiogti, “Na samoro Yerusalem yahiri, Allahri Aeag wamsiri, Allahag yubu mololamsi. Allahag yubu mololamsiri, haing uamna kwelekamna senenag agha Nia Mangkina Salehiropne Yesus poneko ipsi. Ipsiri tilamsiag agha Eldi nanag yubu lelamogti, ‘Na sembe yubu ambarelamsilamne ka'ebaukang komba, Yerusalem anea elem-elem lambalulam,’ seog.<span id="bookmarks17-18"></span> <a id="v19"></a><span class="v">19</span><span class="vsp">&nbsp;</span>‘Lambalulam,’ seogpa, nari lelamsiri, ‘Nia Mangkina Saelbamsilamne, sin elwamangne, nari Allah yubu lerop aeag agha nhonag wa'ang, nhonag wa'ang ulamsiri, An Yesusag “Sikne” aro seneraglamek nimi salero kop aeag tolongolamsisiri, olamsisinge sin el wamang.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Stefanus poneko, An Yesusti ulamluma ipkeogti, nimi ambarelamsiog. Yesus sembe ambarelamsiogne sembe ya'ag olamekpa, olamek sumeneko, ‘Wali ya'ag olamang,’ aro na wamsiri, sae saekag sembahi.</div>
<div class="p">Wene sembahiri, Stefanus olamek nimi tanekori sindi enektop ag pibekpa, nari yae piamsisi,’ aro Yesusag ambatsi.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Wene aro ambatsiba, Nia Mangkina Saelbamsilne ponekori nanag lelamogti, ‘Yerusalema lambamendi, pululam. Amik Nari an mog so'o weag wamang nimi Yahudi sisa kom nimiag poglangkenun,’ aro ambatneog,” aro Paulusti ambatsiog.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Nimi Paulusti yubu ambarelamsiogne wali ka'elamek aghana, wene aro “Nia Mangkina Saelbamsilne ponekori, ‘Mog so'o weag wamang nimi Yahudi sisa kom nimiag poglangkenun,’ aro ambatneog,” aro Paulusti ambarelamsiog abeneko, Yahudi nimiri ka'ebaekti, wana yo senelamekti, “Nimi undopne ya'ag oplulom! Undop nimi wamnep kom,” alamek.<span id="bookmarks22"></span></div>

<div class="s"><div id="s3">Yin salerop nimiri “Paulus taeplam-taeplam lobukap,” aro ulameka (22:23-30)</div></div>
<div class="b">&nbsp;</div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wene alamekti, Yahudi nimiri sindinge ag siriro pelengerobag kwiripto tobog ahiekti, hao lopto alikinag towalengelamek.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Undo unulamekpa, yin saleropne sikindo ponekori, “Nimi maikno taneko yubu sa'a sembe lelamang, eltanundi,” aro, “Paulus aeag pabumundi, taeplam-taeplam lobalulom. Taeplam-taeplam lopmundi, wana aluktop yubu ambatsilne el talulom,” aro ilipsabo ambatsiog.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yin salerop nang tanekori Paulus pabiekti, “Taeplam-taeplam lobukap,” aro yan sae kiliro haing kauplamek abeneko Paulusti, yin saleropnang sikindo nhon Paulus peramag sekamogne ponekoag hailamogti, “A'undi tam wali uro kembitna koma nimi Roma nimi opsinep te?” aro haibaog.<span class="footnote selectable" id="F-0"><sup>a</sup></span> </div><div class="image-block"><span class="image"><img src="images/CN02025B.jpg" /></span>
<div class="caption"><span class="caption">Yin saleropnangdi “Paulus taeplam-taeplam lobukap,” aro haing kaubek (ACT 22.26)</span></div></div><span id="bookmarks25"></span><a id="v26"></a><span class="v">26</span><span class="vsp">&nbsp;</span>Wene aro haibaogpa, yin saleropne poneko Paulusti lebogne neneko ka'ebaogti, eldo yin saleropne ponekoag piogti, “Paulusti wene sel,” aro ambarelamogti, “Paulus pone babe Roma nimi wamlaba, sa'agha elag ualulam?” aro haibaog.<span id="bookmarks26"></span><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro haibaogpa, yin saleropne sikindo poneko Paulusag piogti, “An sik Roma nimi wamlam?” seogpa Paulusti, “Yo, ot andi leplam ane,” seog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Wene seogpa, yin saleropne sikindo ponekori, “Na babe ‘Romange tanun,’ aro kal ma'al kamna alikinag Roma nimi sikini yabo tatsisi,” seogpa Paulusti, “Na kal ma'al tatsisi kom. Nani Romangeri mangkaneogpa, Romange wamna,” seog.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wene seogpa, yin salerop nangdi “Taeplam-taeplam lobebeba, nu eltanepne ambatsilul,” aro haing kaubek nang tanekori babe ka'ebaekti, “Obukap kom,” aro log lelem elemag-elemag piek. Sin log lelem elemag piekpa, yin saleropne sikindo ponekori babe, “Romange agha mane agha, ‘Besi agha sorop haing agha kauplulom,’ sen,” aro log sembaog.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Yin saleropne sikindo ponekori, “ ‘Yahudi nimiri Paulusag ulamangne nene sa'a sembe ulamang?’ aro sik wali uro eltahane,” senelamog.</div>
<div class="p">Wene senelamogti, mabogha kwelekaogne memnang Allah sembe pairopnang sikindo yaboap, Yahudi nimi sembe tam lelekto kemero kareptopnang Mahkamah Agama nangap yopsiog. Yopsiogti, poloro wimbahaiogpa, wamekag Paulus haing sae lopto enero poa sin wamekag payaek.<span id="bookmarks30"></span></div>
</div>
</body>
</html>
