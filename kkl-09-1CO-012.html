<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1 Korintus 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = true;
var baseRef  = "kkl-09-1CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-08-ROM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-09-1CO-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Korintus&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='kkl-09-1CO-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-10-2CO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Allah Yame Walingeri nimiag tatsinepne sembe ambatsiogha</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Nangkabo, a'un Yesusag wana palirop nimi wamlom ane sembe, Allah Yame Walingeri tarelamsilne sembe a'un ekon uro wamnep kom sembamnari ambatnuahin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wene a'un el uro wamlomne, samen Allah sembe ekon uro ulamlumag phiari a'un sae kiliro mema pharop ina selepne toman poa palamsiekpa, ul palamlum. Ina selepne toman ul palamlumdi, mema yubu lerop kom mema phalamlum.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ane sembe wene Allah Yameri nimiag yubu tarelamsilne sembe ambatnuahin. Allah Yameri yubu tarelamsilne pere agha nimiri Yesusag yo'orop yubu lemnep kom. Apna nimi nhondi, “Yesus imap so'oap Saelba Uhiropne wamla,” aro yubu lemnep nena, ot Allah Eldamne Yame Walingeri yubu tarelamsilne agha lemnep.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Wene aro lemnaba, Allah Yameri nimiag tatsinepne a'ero-a'ero tarelamsil aghana, Allah Yame ot nhonog wamla.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nuri nimi yepsinepne awe a'ero-a'ero wero anep aghana, awe ngainge poneko nu Saelba Uhiropne ot nhonog wamla.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nuri toro poa tongkanepne a'ero-a'ero toro poa tongkanep aghana, Allah ot nhonog wamlange ponekori nimi niag nia mangkina awe tolamla.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Allah Yameri nimi a'ero-a'ero tarelamsilne, “Sin mamun mikip nenel dalamukang,” aro tarelamsildi, lag nenel dalamla.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Allah Yameri tarelamsilne pere agha nimi nhonag wana toro heksirop yubu elag tatnepba, yubu lemnep. Yame nikne nenekori ora nimiag el nenelamsilne pere agha ora nimi enekori el nenero yubu ambatsinep.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ora nimiag Yame nikne enekori wana khaptopne tarelamsilne sunsunum uro nimi enekori Allahag wana paliro ul palamnep. Ora nimiag Allah Yame ot nhonog wamlange enekori tarelamsilne pere agha nimi enekori nimi nong whelamsinep.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Allah Yameri tarelamsilne pere agha Allah mikibari uanepne nimi nhondi ulamnepba, nimi nhondi Allah yubu silimu tipto ambarelamsinep. Allah Yameri ora nimi el nenelamsilba, yog nimiri lero uropne ka'ebi agha nimi enekori el wamnep nena, “Allah Yameri lero ulamla to, phiari lero ulamla to,” aro seneragto tam karebi agha el wamnep. Allah Yameri tarelamsilne pere agha nimi nhondi el ekon yubu ora nimiri yubu ka'eptanep kom yubuag lelognep. Yame enekori ora nimiag tarelamsilba, nimi enekori el ekon yubu ka'eptanep kom yubu ka'ebi agha seneragnepti, yubu tipto ambarelamsinep.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ni lemnange aneko ot Allah Yame nhonogne enekori ulamlari, eldi wanaag, “Tatsisene,” seneropne agha a'ero-a'erop nimiag pogto tarelamsil.<span id="bookmarks11"></span></div>

<div class="s"><div id="s2">Nong nhonag yan sae nia wamlange a'ero-a'ero tiptangkamnepne sembe</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Tam nene sembe sunumna nhon sumbatsinun. Nimi nong anena, ot nhonog wamla aghana, yan sae nia mangkina nongag wamlange maikno wamlari, tiptangkamlangena nimi nong nhonag tiptangkamla. Ane saog uro Kristus nongag tiptangtop nimi wamap.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kristus nongag tiptabungena, Allahri Yame ot nhonog wamlange eneko nunag pelengkatsiogne pere agha nong nhonag ma'abahiog. Yahudi nimiap, Yunani nimiap, nimi arukna tangtop nimiap, nimi arukna tangtop kom nimiap nunag mag tebatsiloa saog uro Yame nikne nunag tatsiogneag agha nong nhonag ma'abahiog.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Nimi nong wamnep nena, yan sae nia mangkina nongag uropne maikno wamna taneogna nimi nong nhon wali wamnep. Nimi nongag uropne nhonog wamnaba, nimi nong wamnep kom.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Sunumna sumbatsinun. Nimi yan nhon nongag tiptandi, yubu lelamnari, “Na wamnange na sae wamna kom ane sembe, nongag ma'ap tangkamna kom,” aro lemnep. Undo lepso, tanena yan eneko nongag agha a'ep tanep to, kom to?<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nen nhonna, ao nhon nimiag usoghag tiptangkamnari, yubu lelamnari, “Na wamnange na haing wana kom ane sembe, nongag mep tangkamna kom,” senep tanena, ao eneko nongag agha a'ep tanep to, kom to?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ao eneko nongag agha a'ep tandi, nimi nongag ot haing wana mo wamnep tanena, nimi eneko yubu lilim ka'ebanep kom. Nimi nongag ot ao mo wamnep tanena, nimiri ulomag song uropne wamnep kom.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Aghana Allahri nimi nongag wamlange a'ero-a'ero o'obaog nena, eldi wanaag, “Undo sumbahisene,” sembaogne sunsunum uro o'obaog.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nimi nongag uropne nhon mo wamnaagna, nimi nong wamnep kom.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ane sembe yan sae nia mangkina nongag wamlange maikno wamnep aghana, nong nhonoghag tiptangkamla.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Nimi nong nhonag haing wana wamnangeri saeag yubu lelamnari, “Na saeri saelbanep kom aghana, na an sembe teko kom,” aro sae enekoag yubu lemnep kom. Usogti babe yanag yubu lelamnari, “Na yan pinep kom aghana na an sembe teko kom,” aro yan enekoag yubu lemnep kom.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nhondi nhonag, “An sembe teko kom,” aro yubu lemnep kom aghana, seneraglamsut. Nu mog so'oag nimiri nongag wamlange nhon-nhon sembe pesange senelamap aghana, pesange senelamapne neneko nongag wamna koma nu kamag wamnep kom.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nuri nongag wamlange sembe, “O'omne kom, ot sop-sop uropne wamla,” senenne nongag uropne kwiria elekanep andarina, wali sirik saogne kemeptanep. Apna nuri nongag uropne nu ali nenep tanep nena, wali uro seneragto kalul dalamap.<span id="bookmarks23"></span> <a id="v24"></a><span class="v">24-25</span><span class="vsp">&nbsp;</span>Ot nuri nongag wali kemerop wamlange sembe wali uro o'oban koma mo liamnep. Aghana nimi nongag wamlange nimiri haing sek uro kemeropne sembe Allahri, “Wali uro o'omne nenelamukang,” aro nimi nongag ma'aro o'obaog. Undo nimi nongag uropne o'oro ma'alamsiog andarina, yan sae nia mangkina nongag wamlange aneko a'ep tan koma wali uro sin mamun o'ona senel dalamukang.<span id="bookmarks24-25"></span> <a id="v26"></a><span class="v">26</span><span class="vsp">&nbsp;</span>Nimi nongag uroba nhon seklenne seklelamla tanena, nimi nong eneko ni seklenne seklelamla. Nimi nongag uroba nhon paliag nenero kiptopne tal tanena, nimi nong eneko ni kiptopne nene sembe awi senelamla.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro sunumna sumbatsinne eneko sembe, a'un Kristus nongag ma'ap tangtop nimi wamlomdi, a'ero-a'ero yan sae nia mangkina nongag tiptangtopne saog wamlom.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>A'un Kristusag wana paliro winip tangtop nimi sembe Kristusti nu wepto pogsiog nimi sam sekililamsiog. Phendepne Allah yubu silimu tiptop nimi sekililamsiog. Wilindipne Allah yubu amoro ambatsirop nimi sekililamsil. Amik nena, Allah mikibari uanepne nimiri sae pere agha kekneba ulamnep nimiap, Allah Yameri tarelamsilne agha nimi nong whesirop nimiap, yepsirop nimiap, tam lelekto kop-kop tagto kareptop nimiap, sin ekon yubu ka'eptanep kom yubuag lero ambatsinep nimiap Allahri toro sekililamsil.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nhin nimi Kristusti wepto pogsiog nimi wamang kom. Nhin nimi Allah yubu silimu tipto lerop nimi wamang kom. Nhin nimi Allah yubu amoro ambatsirop nimi wamang kom. Allah mikibari uanepne nimi niri sae pere agha kekneba ulamang kom.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Allahri nimi niag, “Nimi nong whelamsukang,” aro mikipne tarelamsil kom. Sin ekon yubu ka'eptanep kom yubuag nimi niri lero ambarelamsiang kom. Sin ekon yubu ka'eptanep kom yubu ka'ebi agha nimi niri seneragto yubu tipto ambarelamsiang kom.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Aghana a'undi wana yengag agha, “Allahri nubu uro tarelamsilne nanag taho,” aro seneraglamlulom.</div>
<div class="p">Ot wenena, ul pinep ina wali sirikne a'unag lag nembatsinun.<span id="bookmarks31"></span></div>
</div>
</body>
</html>
