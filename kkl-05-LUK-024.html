<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lukas 24</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">24:1 </span><span class=\"fq\">Minggu sum </span><span class=\"ft\">Yunani yubuag, “Selek sum,” aro mome toro pibog aghana, Yahudi nimiri, “Selek sum,” aro lelamang sum eneko nu Kosarek nimi sembe, “Minggu sum,” aro si engero yabalamla.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = true;
var baseRef  = "kkl-05-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-04-MRK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-05-LUK-023.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;24&nbsp;&nbsp;</a></span>
  <span class="button"><a href='kkl-06-JHN-000.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-06-JHN-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yesus nen kamag taogha</div></div>
<div class="r"><div id="r1">(<span class="reflink"><a href="kkl-03-MAT-028.html#v1">Matius 28:1-10</a></span>; <span class="reflink"><a href="kkl-04-MRK-016.html#v1">Markus 16:1-8</a></span>; <span class="reflink"><a href="kkl-06-JHN-020.html#v1">Yohanes 20:1-10</a></span>)</div></div><a id="v1"></a>
<div class="m">
<div class="c-drop">24</div> <span class="v">1</span><span class="vsp">&nbsp;</span>Minggu sum<span class="footnote selectable" id="F-0"><sup>a</sup></span> taogpa, sum eneko lukunap kelabo tanekori song wali neneroba wero paiamekne tobekti, “Yesus nong alip toman song wali neneroba pail pukap,” aro Yesus kirik lom hogtobaag piboghag aneko piek.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yesus kirik lom hogtobaag piboghag aneko pina kemelamekag agha kirik ina siramag marukaek kirik aneko pemagto kolop tangtoba ina siram kuptoba ibek.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Marukaek kirik aneko pemagto kolop taogti, ina siram kuptop wamogpa, wa'ina kemelamekag agha nu Saelba Uhiropne Yesus nong teptoba pibogha aneko ibek kom.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yesus nong teptoba orog wamogpa, “Sa'a agha uro yabil?” aro seneraglamekpa, lo'om aro nimi phende sin peramag sekamdeka ipsiek. Nimi phende abeneko ag enekamdek ana, lepna tingo arop saogne enekamdekti, peramag sekamdeka ipsiek.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ipsiekti sin log lelem so'oag u amupto malingkiekpa, nimi phende abenekori sinag yubu lelamdekti, “Sa'a sembe a'undi nimi teptoba paia urobag yingkina kamag wamlange poneko elamlom?<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Elna ane wamla kom aghana, el nen kamag tal. A'undi seneraglapmundi el tahilul nena, samenag el Galilea wamori, a'unag ambatsio yubu el talulom.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>A'unag ambarelamsio yubuna, ‘El mog so'oag nimi taogne poneko nimiri salero malia urop nimi saeag nembaikpa, kalag sipto ya'ag olobikpa, ik wilindip sum eneko kamag talul,’ aro ambarelamsionge el talulom,” aro ambatsirek.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Wene aro kelabo taneko ambatsirekpa, kelabo tanekori seneraghekti, “Yesusti samenag undop yubu ambatsio,” aro el taek.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Wene aro ambatsirekpa, kelabo taneko kirik lom hogtobaag anekoa saombaekti, ambatto poa Yesusti ko'olombare nang wepto pogsiog nangap, yog nimi wamek nimi ni tanekoap sinag ni uro yabiogne sembe ambatsiek.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kelabo yubu payingkina Yesusti wepto pogsiog nangag ambatsiek kelabo tanekona, Maria as Magdala kel enekoap, Yohanaap, Maria Yakobus ilinap, yog kelabo sinap nhon yabalamek kelaboapti yubu poa ambatsiek.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Wene aro ambatsiek aghana, Yesusti wepto pogsiog nang tanekori ka'ebaekti sembaek nena, “Kelabo taneri yubu lelamangne nimiri seneragnep kom yubu lelamang,” aro sik sembaek kom.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sik sembaek kom aghana, Petrus elemag sekom agha merero piogti, kirik lom hogtobaag Yesus nong teptoba piboghag aneko til wa'iog. Til wa'alamoghag agha Yesus nong teptoba orog aghana, Yesus nong teptoba keleptop ag eneko mo wamog. Petrusti kembaogti, lo'om seogti, samoro pina, “Sa'a agha uro yabil?” aro wanaag haiptangto wamog.<span id="bookmarks12"></span></div>

<div class="s"><div id="s2">As Emaus ina anekoag agha Yesus lag taogha</div></div>
<div class="r"><div id="r2">(<span class="reflink"><a href="kkl-04-MRK-016.html#v12">Markus 16:12-13</a></span>)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Sum eneko sum babe Yesusag yubu ka'ero neleplamek nang phende as nhon si Emaus, “Pinunam,” aro palamdek. As Yerusalema as Emaus pinepne ina we uro palamekne kilometer ko'olombare ina we wamog.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sin palamdek abeneko ni Yesusag uro yabiogne sembe yubu leple ina toman palamdek.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Sin palamdekti, yubu leple ina toman el nenep tang-tang palamdekpa, Yesus sin palamdeka peramag amik yaogpa, sinap nhon palamek.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sindi Yesus iptek aghana, sindi haing sepsiogpa, Yesus sembarek komdi nimi orange sembarek.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Wene sembarekpa, Yesusti sinag hailamsiogti, “Sa'a yubu agha ina toman leple palamdom?” aro haibahiog.</div>
<div class="p">Wene seogne ka'ebom agha paptekti, wana ikin uro wamdek.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sin palamdek nang nhon sina Kleopas ponekori, “Nai, as Yerusalemag wene abene ko'oag uro yabalamlange nimi ni el wamang semban aghana, an mo nimi sekelananne ka'ebaom komdi ekon te?” aro haibaog.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Wene aro haibaogpa Yesusti, “Sa'ange uro yabalamlange sembe leplam?” seogpa sin phenderi samoro, “Yesus Nazaretne ponekoag uro yabionge sembe lelamnam,” serek. “Elna Allahri yubu silimu tiptopne wamo. Allah whingag babe, nimi ni whingag babe Allahri mikipne elag pibogneag agha yubu ambarelamsiogti, kekneba ulamo.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Aghana memnang Allah sembe palirop nang sikini yaboap, nu Yahudi nimi saelbamsiang nangapti el salero Roma nimi saeag nembaongpa, ‘El tebalul,’ aro yubu tam karebi agha sindi kalag sipto obong.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kalag sipto obong aghana, nuri samenag elag wana paliro nang-nangaro seneraglamobonge, ‘Eldi nu Israel nimi sae lobatsilul,’ sembabo. ‘Sae lobatsilul,’ sembabo aghana, ni aneko elag uro yabio sum enekoa ik wilindip sum wamap.<span id="bookmarks21"></span> <a id="v22"></a><span class="v">22-23</span><span class="vsp">&nbsp;</span>Ik wilindip sum wamap aghana, sumene babe kelabo nunap nhon Yesusag nelepto ulamobo kelabo etpare sin lukun el teptoba kirik lom hogtobaag pibongag aneko kemel piang. Kemel piang aghana Yesus nong teptoba orogtina, ibang kom. Yesus teptoba orog aghana, nunag ambarelamsiang yubuna, ‘Allah arukna imagnang malaikat nu whingag lag tarangdi, “Yesus kamag tal,” serang,’ aro yubu ambarel ahiangpa, nu wana enhaun alamsil.<span id="bookmarks22-23"></span> <a id="v24"></a><span class="v">24</span><span class="vsp">&nbsp;</span>Kelabo tanekori yubu nene ambatsiangpa, nungkabo nunap nhon ma'ap tangtop nimi nhon-nhon, ‘Yesus kirik lom hogtobaag pibonga aneko nuri babe kemel pukap,’ aro piangdi, kembangag agha kelabo etpare tanekori ambatsiang yubu sunsunum uro haingdi ibang. Ot Yesus nong haingdi ibang kom,” aro sin phende abenekori ambattek.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25-26</span><span class="vsp">&nbsp;</span>Wene aro ambattekpa, Yesusti samoro yubu lelamogti, “A'un sik uro ekon urop nimi! Allahri yubu silimu tiplamek nangdi samenag mome toro pibekne a'undi olog wanaag seneraglamlom kom te? Allahri yubu silimu tiplamek nangdi samenag mome toro pibekne sunsunum uro, ‘Kristus poneko seklena samenag seklebale taneogna, kibiang el sembe towalengkukang,’ aro mome toro pibek. Sindi samenag agha ambatsiekne olog sikne aro seneraglamlom kom te?” aro ambatsiog.<span id="bookmarks25-26"></span></div><span id="bookmarks25-26"></span><a id="v27"></a>
<div class="p"><span class="v">27</span><span class="vsp">&nbsp;</span>Wene aro ambatsiogti, Musari mome toro pairop yubuap, Allahri yubu silimu tiptop nangdi mome toro pibek yubuap alniro ambarelamsiogti, eldamne sembe Allahri yubu mome toro pibekne ni kiliro tibin nenero ambatsiog.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Yesusti sin ambarelamsiog abeneko leple palamekti sin, “Pukap,” sembaek as Emaus aneko peramag piek. Peramag piek aghana, Yesusti maneri as eneko phibom agha pinep saog ulamog.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Unulamogpa sin phende nang abenekori Yesusag yubu mikip uro lelamdekti, “Wene ae inipna peram taldi, imbalba nunap nhon wamukap,” serekpa Yesus babe as enekoag, “Nhon wamukap,” aro wa'iek.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Aeag wa'iekti, “Kwaneng tukap,” aro pukek. Pukekti Yesusti Allahag, “Naniong wali tatsilam,” aro kibogti, kwaneng roti aneko khepto-khepto tatsiog.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Khepto-khepto tatsiog abeneko pere sindi haing ubalori, kwelekaloa saog uahiogpa, “Elna Yesus,” aro el tarek. El tarek abeneko Yesus sin whingag aneko kom tangom seog.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Kom tangom seogpa, sin mamun nimi nhondi nhonag yubu lel dalamdekti, “Inaag yalamapti, Allahri yubu mome toro pairopne tagto ambare-ambare yalamsilba, nu wanaag yeng maikno sembanam kom te?” aro sin mamun yubu lelamdek.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Undo uro yabiog abeneko pere sekom agha samoro Yerusalem yarek. Sin samoro yalamdekpa, Yesusti ko'olombare nang wepto pogsiog nang tanekoap, yog nimiap winip taekpa, aneko yarek.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Yarekpa winip taek nimi tanekori yubu lelamekti, “Ot sik uro nu saelba uhiropne Yesus kamag taori, Simon whingag agha lag nenep tao,” alamek.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>“Lag nenep tao,” seekpa sin phende nang abenekori babe nimi tanekoag, “Nu inaag palamnam abeneko undo uro yabil aghana, kwaneng roti khepto-khepto nunag tatsil taneogna, ‘Elna Yesus,’ aro el tanam,” aro ni aneko ambatsirek.<span id="bookmarks35"></span></div>

<div class="s"><div id="s3">Yesus eldi yubu ka'ero neleptop nimi nusamag lag taogha</div></div>
<div class="r"><div id="r3">(<span class="reflink"><a href="kkl-03-MAT-028.html#v16">Matius 28:16-20</a></span>; <span class="reflink"><a href="kkl-04-MRK-016.html#v14">Markus 16:14-18</a></span>; <span class="reflink"><a href="kkl-06-JHN-020.html#v19">Yohanes 20:19-23</a></span>; Pogsiog Nang 1:6-8)</div></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Sin poloro winip tangkamekti, ni uro yabiogne sembe yubu lelamekpa, lo'om aro sin whingag Yesus lag nenep taogti, sin nusamag sekamogti, “A'unag wana aingniro wamsut alamna,” aro kipsiog.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Yesus lag nenep taogti, wene alamog abeneko sin, “Phiari lag nenep taldi lelamla,” aro lo'om seekti, log sembaek.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Log sembaek aghana, Yesusti sinag yubu lelamogti, “Sa'a sembe a'un wana ophag aro, ‘Sik uro yabinep to, kom to,’ aro a'un wanaag haiptangto senelamlom?<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Nari sae yan sipto omneongag kembanululom. A'undi na kembanumundi, nari yan saeag meneng kat taonge babe saeri saelbitnululom. Phia eldi nong sop yo'o orog wamla aghana, a'undi na nong sop ane saelbitnumundi, ‘Na Yesus alamnange,’ sik sembalulom,” seog.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Wene seog abeneko, el yan sae obeka taneko lag nenero, “Kembanuhut,” aro ambatsiog.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Eldi wene aro ambatsiogne sembe sin wamek nimi taneko lo'om aro awi senenne loloro uahiogne agha sindi wanaagna, “Sik uro Yesus kamag tal to, kom to?” aro olog sik sembaek kom. “Sik uro Yesus kamag talba ililamap,” sembamek kom abenekona, Yesusti nimi tanekoag hailamsiogti, “A'undi kwaneng tenne olog wamla te?” aro haibahiog.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Wene aro haibahiogpa, sindi ikan sop aukag tabekne karepna nhon tarek.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Ikan sop karepna tareka aneko tobogti, sin whingag agha teog.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Ikan tareka aneko teogti, Yesusti sin wamek nimi tanekoag yubu ambarelamsiogti, “Samenag a'unap nhon wamobori, yubu lelamnonge neneko nen sarikto sumene babe ambatsinun. Samenag ambatsino yubuna, ‘Sin samenag Allahri yubu mome toro pibek nangdi na sembe mome toro pibekne sik uro yabilul. Musari aruksirop yubuap, Allahri yubu silimu tiplamek nangap, Allah omektop sepna siptop nangapti na sembe samenag mome toro pibek yubu ni angkanep komdi, sik uro yabilul,’ senonge wene sunsunup tal,” aro ambatsiog.<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Wene aro ambatsiogti, sin wamek nimi taneko wana heklamsiogti, tibin nenero ambarelamsiog andarina, sindi Allah yubu mome toro pairopne seneragto el taek.<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Yesusti sinag yubu ambarelamsiogti, “Allahri yubu mome toro pibek nena, ‘Allahri wepto poglenge Kristus poneko seklena seklebaleri, tebalul aghana, ik wilindip sum eneko nen kamag talul.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Kamag taleba, as Yerusalem anekoa el siag kekhaekto ma'ap tangtop nimiri alniro yubu ambarelamsiikti, “A'un mog so'oag nimiri mali-malia seneragto ulamlomne lipsimundi, Allahri senenne salelapmunba, mali-malia ulamlomne tam wailag nenero kom nembalul,” aro nimi sisa mog so'o tala-tala wamik nimiag ambarelamsukang,’ aro mome toro pibek.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>A'un tane wamlom nimina, ni uro yabiropne aneko sembe sikne lag nenero ambatsinep nimi wamlom.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Na Naniri, ‘Mikipne tatsinun,’ aro salag lero pibogne sunsunum uro nari a'unag poghatsinun. Poghatsinun aghana, anam tatsin komag a'un as Yerusalem anea lamban koma nang-nangaro wapmuna kekman Allahri mikipne imag agha a'unag kaulbahilul. A'unag mikipne kaulbahile taneogna, as Yerusalem aneko lambamundi, yubu ambatto tongolamsululom,” seog.<span id="bookmarks49"></span></div>

<div class="s"><div id="s4">Yesus imag yingkiogha</div></div>
<div class="r"><div id="r4">(<span class="reflink"><a href="kkl-04-MRK-016.html#v19">Markus 16:19-20</a></span>; Pogsiog Nang 1:9-11)</div></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Wene aro ambatsiogti, Yesusti eldi yubu ka'ero neleptop nimi taneko menangalamsiogti, as Yerusalema enero poa lambahiog. As Betania peramag poa pihiogti, anekoa ni sae phende sae towalengkia, sin kipto mikip nembahiog.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Eldi sin kipto mikip nenelamsiog abeneko pere Allahri Yesus imag agha kiliro tobogpa, sin laplobi agha imag yingkiog.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>El imag agha kiliro tobogpa, Yesusti yubu ka'ero neleptop nimi tanekori Yesus omekto kiplamekti, sin yeng maikno uro as Yerusalem samoro piek.<span id="bookmarks52"></span> <a id="v53"></a><span class="v">53</span><span class="vsp">&nbsp;</span>As Yerusalem piekti, sin sop-sop Allahri Mem Ae aramag agha yeng uro Allah omeklamek.</div>
<div class="p">Abenda.<span id="bookmarks53"></span></div>
</div>
</body>
</html>
