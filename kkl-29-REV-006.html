<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Lag Taogha 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">6:8 </span><span class=\"ft\">Yunani yubuag, si “Hades” aro engeropne nenekona, “nimi teptopne ua urobag” aro lerop. Ot Yohanesti mome toro pairopne nenekoag likiptop yubuag agha, “Nimi maikno tebaukang” aro likiptop yubuag agha si “Hades” aro engero pibog. </span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = true;
var baseRef  = "kkl-29-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='kkl-28-JUD-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='kkl-29-REV-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lag Taogha&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='kkl-29-REV-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='kkl-30-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Mome wa'amogtoba sae werero kekneba Pham Domba Me ponekori kologlamogha</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Neneko uro yabioba, kemelamnoag agha mome wa'amogtoba sae werero kekneba saekpare wamongne taneko agha Pham Domba Me anekori samenagne nhon kologhaoa imno. Kologhaoba ka'elamnoag agha lebe aroba tombare samen imnonge abeneko nhondi yubu limang lilim saog lelamoba, “Yae,” aro yoplamonge ka'ebano.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wene alamoba, nari kemelamnoag agha pham kuda solomne nhon wamoa imno. Pham kuda alibag pukamo nimi eneko yin saelbamoba, nimi paliag tangtopne usoghag kwiria elektoba nimi nenekori usoghag kwiria elekiamonga imno. El palamonge neneko, “Nimi mal talamnari, nimi oro luknubahinun,” aro wea piropne saog uro palamoa imno.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Neneko uro yabioba, kemelamnoag agha sae werero kekneba phendepne neneko Pham Domba Me anekori kologhaoba, kemelamnoag agha lebe aroba samen imnonge phendepne nenekori yubu lelamori, “Yae,” alamoa ka'ebano.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>“Yae,” alamoba pham kuda yogne nen lambao. Lamba yao pham kuda aneko eldi kon hongna uwong pham agha lambao. Lamba yaoba, pham kuda eneko alibag pukamo nimi enekoag mikipne tao. Mikipne elag taongena, “Nimiap-nimiap ma'ap tangto aingniro uropne neneko mog so'oag agha kom nembale andarina, nimiap-nimiap loba nenel dalamukang,” aro elag mikipne taoba, yao. Ane sembe nimi enekoag mal tarop karog nubunge elag taroba, yao.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Nen kemelamnoba, sae werero kekneba wilindipne neneko Pham Domba Me anekori kologhaoa imno. Kologhaoba ka'elamnoag agha lebe aroba samen imnonge wilindipne nenekori yubu lelamori, “Yae,” alamoba nari kemelamnoag agha pham kuda piri pham lag tao. Lag taoba, pham kuda eneko alibag pukamo nimi enekori saeag saelbamo ana kembi agha, “Ikinaba undo wamla,” aro el nenehiroba eldi saeag saelbamoba imno.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nari yubu lilim nhon ka'ebanongena, lebe aroba tombare samen imnonge taneko anabiag agha yubu lelamoa ka'ebano. Yubu enekori pham kuda alibag pukamo nimiag iriklamongena, “Kwaneng yo nubunge waelbanual. Awe ae yo'obi ningki nhon tolamikne sembe kamna kapsiropne kwaneng roti sunuroba gandum walinge libatsiropne ot sae nhonog tobaukang. Gandum yogne kamna umag uropne awe ae yo'obi ningki nhon tolamikne sembe libatsiropne ot sae wilindi tomnep. Aghana kamna alikinag taleagti, zaitun aweag pongoropneap anggur aweap loba nembaheng kom,” alamoa ka'ebano.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Wene seoba, kemelamnoag agha sae werero kekneba tomne neneko Pham Domba Me anekori kologhaoa imno. Kologhaoba ka'elamnoag agha lebe aroba tomne nenekori yubu lelamori, “Yae,” alamoa ka'ebano.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>“Yae,” seoba kemelamnoag agha pham kuda nhon whingna naiktop phamdi whingag saog pham wamo. Pham kuda enekoag pukamo nimi sina “Tepna” engerop. El amik peram-peram nelebel alamongena, nen nhon sina “Hades<span class="footnote selectable" id="F-0"><sup>a</sup></span>,” aro engeropne nelebel alamo. Sindi saeag mikipne tao andarina, nimi ni mog so'oag wamong nimi ma'abi agha palu tombare nembahin tanena, nimi palu wilindi opsinep kom aghana, nimi palu tomne ni ya'ag opsinep. Sindi nimi mal talamna toman nimi maikno opsinep, kwaneng yo li toman nimi maikno opsinep, naikna toman nimi maikno opsinep, apna lebe aroba si yoabari nimi maikno opsinep.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Neneko uro yabioba, kemelamnoag agha sae werero kekneba lamne neneko Pham Domba Me anekori kologhaoa imno. Kologhaoba kemelamnoag agha Allah sembe aukag tamnep hao sin umag aneko kemelamnoag agha Allahri Yubu nubu nenero nimi ambatsirop nimiri yame ipsino. Nimi yame ipsinongena, sindi Allah Yubu Yesus sembe sik uro ambarelamsiekpa, ora nimiri “Karong” aro ya'ag opsiekpa, Allah yubu ambatsirop nimi yame wamonga ipsino.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sindi yubu haum aro nubu uro lelamongdi, “An sembenga orogne sikne wamlamdi, nia mangkina saelbamsilam! Nimi so'oag wamang nimiri nu eneng tiniro opsiekne sembe ik etpare wapmendi, andi tam lelekto kembatsimendi lumbahilulam?” aro haum aro hailamong.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sinag a'ero-a'ero ag wangaro siliro pelengenne solomne tatsiori sinag, “Olog tektek papto wamlulom,” aro ambatsio. Tipto ambarelamsiori, “A'unkabo Yesusag wana paliropti, nari awe torop nimi mog so'oag kamag uro wamangne amik sum nimiri ya'ag opsukang. Sin opsiik nimi nene na Allahri a'ilbahineri, nari senenne sunsunum uro, ‘Ni abene,’ sembaneri lumbahinun,” seoba ka'ebano.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wene seoba, kemelamnoag agha sae werero kekneba no'opne neneko Pham Domba Me anekori kologhao. Kologhaoag agha sa'uma nubunge uao. Heng babe inibin taonge ag pham kambing piri hong wiropne saog uro piri taoba, walna eneng saog tao.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Imbreana lulupto mog so'oag timbaongnena, khao nubunge ulamloba, kal wana hulne tinilo saog uro imberea imag agha mog so'oag timbao.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Im kom tangom seonge kaluna nubunge wa'amoglo saog uro kom tangom seoba, yimap mog so'o mag longo kanerop mog so'o ua uroba anekoap nhonag merekel tal pio.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Unuaoba mog so'oag yubu sia lerop nimiap, nimi nubu nangap, yin salerop nimi sikini yaboap, saeagha tup nimiap, nimi saelba uhirop nimiap, nimi yog nimiap, mo sektop nimiap, nimi arukna urop nimiap ni tanukoag tiplengelamsinoba, kirik arame ina, kirik selenga ina tognol dalamong.<span id="bookmarks15"></span> <a id="v16"></a><span class="v">16-17</span><span class="vsp">&nbsp;</span>Yim tanekoag kirik tanekoag yubu haum aro lelamongdi, “Nunag tinilahut! Wene ikinne pairop sum eneko yal. El nimi nubunge puka urobag pukamlangeap, Pham Domba Meap abenekori oro wabahinepne neneko siriro la'anilamlaba, nimi nhon babe sin whingag kasmi agha seknep kom ual. Ane sembe, nu ipsirikagti, a'un yimap kirikap nu nikniro tognobahisom!” aro wene alamongba ka'ebahino.<span id="bookmarks16-17"></span></div>
</div>
</body>
</html>
